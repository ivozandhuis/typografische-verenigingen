JANMAAT.

Te voet is goed,
Te paard is beter;
Maar wat een Nederlandschen gast
Het beste past,
Is in den mast.

Schat van Oost en Westerstrand,
Janmaat haalt ze zonder rusten ;
Zie dien flinken rappen kwant,
Goudmijn van het vaderland,
Levend bolwerk onzer kusten!
Neêrlands roem en steun is hi,
Te oorlog of te koopvaardij.
Te voet is goed, enz.

Hoe de stormwind buldren mag,
Hoe de kogels moordend gieren,
Neêrlands fiere driekleur vlag
Laat hij wapp'ren van de stag,
„Laat hij van de roerpen zwieren,
En hij wankelt, zwicht, noch wijkt,
Zoo de dood die vlag niet strijkt.
Te voet is goed, enz.

Blijft zoo flink van lijf en ziel,
Janmasts, Hollanders of Zeeuwen!
Denkt aan bestevaêr Michiel,
Op het dek en in de kiel;
Bidt als lamm’ren, vecht als leeuwen!
Hart van goud, en arm van staal,
'k Groet je nog als admiraal !
Te voet is goed, enz.
