Hoe streelend, welk een heilgenot
Is ’t, wat de ziel gevoelt,
Te helpen, in den naam van God,
Den man, wiens hof verspoelt,
Wiens have werd omvergerukt
Door ijsgang, watersnood;
Hen, die, door de armoê neêrgedrukt,
Schier worstlen met den dood!

God, die eens LOURENS Coster schiep,
Tot vinding eener kunst,
Die ’t helderst licht in ’t leven riep,
Die God schenke u zijn gunst,
Geëerd publiek van de Amstelstad,
Dat, met ons hier vereend,
Steeds geld en goed ten beste had
Tot troost van die daar weent.

Had niet het licht der Pers gestraald,
Wie had, met spoed en kracht,
Zijns naasten leed alom verhaald
En bijstand aangebragt ? ....
Niet één. Maar de almagt Gods schonk licht:
Door LOURENS JANSZOONS hand,
Heeft God een wonderwerk verrigt
In ’t dierbaar Nederland!
