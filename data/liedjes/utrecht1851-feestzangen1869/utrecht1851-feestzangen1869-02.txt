Hulde aan de drukkunst

Waar Costers beeld de zaal versiert,
Een drukpers d’aandacht trekt,
Den dag die door ons wordt gevierd,
Die elk tot blijdschap wekt;
Daar scharen w'ons, vereend van geest,
Bij d'aanvang van het koor,
Daar klinkt ons lied het allermeest
Deez’ vriendenrijen door.

Maar waar de wijsheid licht ontsteekt,
De drukpers het verspreidt,
Zoo beider pogen kennis kweekt,
Is ’t leven zaligheid;
Daar zwoegt men niet voor zich alleen,
Omslingert door een band,
Strooit Coster en Senefelder om zich heen,
Reikt men elkatr de hand.

Luid klinkt ons lied op blijden toon,
Bij 't dav’rend handgeklap,
Voor werkman en voor muzenzoon,
Voor kunst en wetenschap;
Deez’ alle sterk’ op ieder baan,
Het schoone en goede alleen,
Dat tweetal strooi’ op ’s levenspaan
Zijn bloemen om ons heen.

Zoo wijze aan elk bij lief en leed ,
De wijsheid 't regte spoor ,
Zoo lichte op 't pad, dat elk betreed ,
De drukpers allen voor ;
Dan bloeijen handel en verkeer ;
In Utrechts acht'bre muur ,
Dan plukken wij al meer en meer
De vrucht ook van dit uur.