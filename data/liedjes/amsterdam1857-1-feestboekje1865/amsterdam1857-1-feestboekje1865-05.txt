Typographenlied

Weêr is de Typograaph vereend,
Geschaard om zijn banier.
Weêr wordt der vreugd het oor geleend,
Men ziet niets dan vertier.
Hier in deez’ fraai verlichte zaal,
Van vrouw en kind verzeld,
Biedt Drukpers leden vrij onthaal,
Verversching kost geen geld.

Zoo veel men kan krijgt elk zijn zin,
Hetzij zang of tooneel,
Na afloop neemt de dans begin;
Dus ieder krijgt zijn deel.
Vereend tot gulle vrolijkheid,
De zorg terzij gezet.
Wordt door muziek het lied geleid,
Door Leden opgezet.

Men pronkt hier niet met vreemden tooi,
Maar eigen kracht heerscht hier:
De Typograaph speelt zijn emplooi,
Als kwam hij van van Lier.
Ook 't zangkoor is niet machinaal,
Maar theorie hun kracht ;
En praktisch biedt men ’t gul onthaal
Den Leden dezen nacht.

Dus al genot wat men geniet,
Trekt gul er van partij;
Zingt blij van zin het vrolijk lied,
Treedt lustig in de rij,
Tot dat men blijde huiswaarts keert,
Waar werklijkheid ons wacht,
En men nog lange vrolijk eert
Deez’ aangenamen nacht.
