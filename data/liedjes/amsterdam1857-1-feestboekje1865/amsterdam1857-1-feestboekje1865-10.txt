Vreugd en vriendschap

Zoo de vreugd een feest zal sieren,
Zelfs bij warme punsch of wijn,
Dan moet vriendschap zegevieren,
En ons hart haar Outer zijn,
Dan moet elk den wrok verbannen,
Die partij- of eerzucht kweekt!
Vrij zijn als rechtschapen mannen,
In wier borst de waarheid spreekt,
Spreekt! spreekt! spreekt!

Juichen wij dan, feestgenooten,
Met een opgeruimden geest!
Drukpersbond door ons gesloten
Is velen reeds tot nut geweest,
Vat den beker dan, mijn vrienden!
Plengt den wijn in overvloed!
Drinkt op ’t heil der welgezinden
Vaarwel aan ’t onwaard gebroed,
Broed! broed! broed!

Laat ons dan der Drukpers danken
Die haar leden wêer verheugt!
Troost zij steeds bedroefden, kranken,
Zij heft hen ook op tot vreugd.
Hulp en vriendschap is ons leven,
Broeders zijn wij al te zaam,
Broeders één in doen en streven,
Broeders steeds in COSTERs naam.
Naam! Naam! Naam!
