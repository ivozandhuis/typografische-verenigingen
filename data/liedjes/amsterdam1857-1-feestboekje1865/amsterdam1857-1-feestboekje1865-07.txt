Wie het schoentje past die trekke 't aan

Op 't jaarfeest wordt èn zang èn dans
Van iedereen begeerd;
Die nimmer zong, die zinge thans,
Hij danz', die 't heeft geleerd.
Heft aan een typographenlied,
Al hoort het tot ons ambacht niet,
Als er maar leerzaamheid in steekt
Voor ons: wat nog ontbreekt!

Op ’t jaarfeest ziet men iedereen,
Die eventjes kan gaan,
Dat ’s aangenaam voor ’t algemeen ;
Daar treft men kunstbroers aan,
Die men het gansche jaar niet ziet, —
Zelfs op vergaderingen niet, —
Waar vaak zoo menig lid ontbreekt,
Als men iets goeds bespreekt.

Op ’t jaarfeest wordt zeer naauw gelet,
Of ’t al is in den haak;
Maar spreekt men van herzien der wel —
Zoo noodig voor de zaak —
Ziet, daarop let men niet genoeg
’t Is of ’t Bestuur voor zich iets vroeg;
Want waarom gaat die zaak niet door? —
Te weinig zijn er vóór!

Voor ’t jaarfeest mag vooral de zaal
Niet te bekrompen zijn ;
't Gewoon vergadering-locaal
Is nimmer ons te klein....
Laat, onder één banier geschaard,
Ons streven zijn — der Drukpers waard —
Om, breekt eens 't uur van hand’len aan,
Niet magteloos te staan !

Doch waartoe verder nog gegaan;
't Is wél voor dezen keer,
Wie 't schoentje past die trekke 't aan,
Ziedaar, wat ik begeer;
Als ieder Lid zijn pligt betracht,
Bij ’t denkbeeld: „Eendragt schenkt ons magt!”
Dan brengen we eens, gesteund door God,
Verbeet’ ring in ons lot!
