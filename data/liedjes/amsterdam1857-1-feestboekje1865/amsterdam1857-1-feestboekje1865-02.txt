Welkomstlied

Welkom, Broeders, Feestelingen !
Welkom, vrienden, altemaal;
Laat ons ’t welkom vrolijk zingen,
In deez’ fraaije en ruime zaal!
't Achtste jaar,
Is nu daar,
Dat wij zetters, drukkers, vrinden,
Binders, gieters ons verbinden;
Broeders! hebt een danktoon veil,
Aan de stichters van dat heil!

Acht jaar zijn er reeds vervlogen,
Na de Drukpers zag het licht,
Doch door zegen van den Hoogen
Heeft zij nut bij nut gesticht
Broeders klinkt!
Zingt en drinkt!
't Lied ter eer haar aangeheven,
Vreugde doe ons vrolijk leven,
Vrienden! juicht! die dit geniet,
Voor de Drukpers klinke ons lied.

Drukpers Naam! steeds hoog te eeren!
Als één deel dat ons behoort,
Haar onwrikbaar trouw te zweren,
Zoo lang aller leven gloort,
Haar alleen,
Anders geen,
Willen wij ons leven wijden,
En steeds voor haar welvaart strijden,
Daar zij ons in tijd van nood,
Menig hulp en bijstand bood.

Komt! de glazen vol geschonken!
En gevuld tot aan den rand,
Broeders! zamen thans geklonken,
‘t Heil der Pers van Nederland!
Laat de faam
Haren Naam
Niet moedwillig schaamt'loos laken;
Zij ontwierp zoo vele zaken,
Daarom, broeders, zweren wij:
Blijf' de Drukpers! frank en vrij!
