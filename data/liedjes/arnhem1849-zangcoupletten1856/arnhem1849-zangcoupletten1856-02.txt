Aan de commissie der tentoonstelling

Wat Neêrlands nijverheid vereert,
Hier grootsch ten toon gesteld,
Is blijk, hoe zucht voor kunst vermeert;
De vlijtige oefning voortgang leert,
Waar ’t nut of handel geldt.

U wijden we onzen dankbren groet,
Lofwaarde Magistraat !
Die ons zoo grootsch aanschouwen doet,
Wat hier ons oog met vreugd’ ontmoet,
Van Koster nog bestaat.

Hebt dank, Bestuurders! die, dit feest,
Verpoozing ons verleent;
Ten toon stelde in denzelfden geest,
Wat smaak en kunst het allermeest,
Zoo schittrend heeft vereend.