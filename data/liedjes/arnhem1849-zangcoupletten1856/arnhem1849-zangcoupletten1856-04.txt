Aan de gezamenlijke Vereenigingen

Broeders! 't mag een feestdag heeten,
Door ons allen hier gevierd!
Niemand zal hem ooit vergeten ,
Zoo lang ’s levens kroon ons siert!
Eendragts-zin;
Broedermin
Bragten ons in Haarlem zamen,
Deden ons een doel beämen,
Dat ons nooit berouwen zal !
Klinke op nieuw ons feestgeschal!

Roept ons spoedig 't huiswaarts keeren
Naar het wachtende gezin:
In den geest blijve ons vereenen
't Geeft ons hart een waar gewin;
Doet voortaan,
Op de baan,
Die wij lustig zaam betreden,
Bij getrouwe werkzaamheden,
Dikwijls denken aan den dag,
Die ons nog verblijden mag.

Drukkunst blijve welig bloeijen
In ons dierbaar Vaderland!
Welvaarts bron haar mildlijk vloeijen ;
Zegen kweeken 's Drukkers-stand !
Elks Patroon
Vinde loon,
Door zijn persen, door zijn drukken !
Dat ze een oogst van vruchten plukken!
Leev’, bedaauwd met ‘s Hemels gunst,
Kosters vinding, Kosters kunst!

 