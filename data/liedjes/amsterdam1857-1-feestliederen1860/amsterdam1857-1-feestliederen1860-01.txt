Welkomstlied

Welkom, Broeders! hier vergaderd,
Welkom hier in deez’ Salon,
Ja, het Feest is weêr genaderd,
Dat herinnert aan de Zon.
’t Was de Zon,
Waar ’t begon,
Dit ons jaarlijksch Feest te vieren ,
Alles feest'lijk op te sieren.
Wat verga of wat bezwijk ,
Costers Beeldtnis blijft gelijk.

Door de Pers zijn wij verbonden,
Dit toch toont ons de Banier;
Houdt dit doel steeds ongeschonden,
Zoo in rampspoed als pleizier.
Ja dat wij,
Vrienden-rij,
Door eendragtlijk welbehagen
Steeds ons aller doelwit schragen,
Zij steeds, en met hartlijkheid
Eendragt onze lof gewijd.

Zoo lang zon en maan haar stralen,
Op u werpen van den trans,
Moet gij ijvrig, zonder dralen,
Streven naar volmaakter glans.
Wat verschijn’,
Wat verdwijn’,
Wat ook wiss’len moge of keeren,
Wij, wij blijven Costers eeren,
En, wat dreigen moog’ ten val,
Neérlands Drukpers sta steeds pal!
