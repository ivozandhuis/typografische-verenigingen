Opwekkingslied

Komt, Leden-rij,
Komt, vieren wij
Dit blijde Vriendenfeest.
't Herinnert ons den blijden dag,
Die Costers beeld onthullen zag.
Ja hem alleen,
En anders geen ,
Verheffen we in den geest.

Op elken stond,
Met hart en mond
Word’ hij op ’t hoogst geschat,
Spreidt Neerlands Pers den glans ten toon,
Van Costers kunst, zoo heerlijk schoon ,
Dat Costers stand
In Nederland
Dit schoon dan steeds bevatt’!

Wie, wuft en wreed ,
Het land vergeet,
Waar Costers wieg mogt staan ,
Zijn kunstgenooten acht gering,
Hij zij geen deel van onzen kring.
Zijn trotsch gevoel
Miskent het doel,
Waarvoor wij zijn ontstaan.

Geen flaauwe schijn
Van Lid te zijn
Van ons zoo schoon verbond,
Maar krachtig voort steeds, stap voor stap,
Dat voert ons tot den hoogsten trap:
Van Broedermin,
Vol hart en Zin ,
Tot eer van Costers vond.

Wat zinke of vall',
De Pers sta pal,
Tot nut van Costers stand,
Kweekt Liefde en Eendragt in de borst
Zij ’t hart dan met geen ijs omschorst ,
Neen, Costers eer
Zij onze leer,
Waaraan wij zijn verpand,

Dat godsdienstkleur
Deez’ band niet scheur
Van eendragt, liefde en trouw ;
Dat licht, ten hemel afgedaald,
Heeft eenmaal Costers geest bestraald.
Dat elk zijn pligt
Dan steeds verrigt’,
Tot heil der vriendentrouw.

Iö Vivat!
De kunst geschat
Van onzen landgenoot;
Toont u steeds waardig dezen stand,
Aan Wijsheid, Nut en schoon verpand,
Zoo blijven wij
Als Drukpers rij,
Door kracht en eendragt groot.

Streev’ dan ons hart,
In vreugd en smart,
Naar deez’ verbroedering.
Voelt dan, dat deugd op ’t innigst bindt,
Waardoor men zich steeds maaat bemind ;
Streeft volgens pligt
Naar meerder licht
Tot zelfsveredeling.

Op dit ons feest,
Met hart en geest,
Hernieuwd dan ons verbond,
Er Neérlands Drukpers, ons zoo waard,
Zij bloeije steeds tot heil der aard’.
Iö Vivat!
Steeds hooggeschat
Blijv’ Costers schoone vond!

Wat storm ook loei
De Drukpers bloei’
En neem’ steeds toe in kracht,
Voor oproer of losbandigheid
Zij nooit de vrije Pers bereid ;
Steeds blijv’ haar keus
Oud-Hollands leus:
De spreuk: „Eendragt maakt Magt".
