Gezelschapslied

Een jubelzang , een jubelzang
Klink’ nu uit hart en mond !
De kring, door ons hier opgerigt,
Hecht zich aan wetten, orde en pligt,
En viert het feest, en viert het feest,
Weêr van ons schoon verbond.

Ja, de eendragt heersch’, ja de eendragt heersch’,
Beschermd door Costers geest.
Wat ooit op aard worde aangerand,
Men strengelt hier den broederband ,
En elk juicht luid, en elk juicht luid,
En elk juicht onbevreesd.

De geest ontspand, de geest ontspand ,
Na nutte werkzaamheid.
Men zinge hier een vreugdvol lied,
Dat de eedle dichtkunst hulde biedt.
Zoo worde op aard, zoo worde op aard ,
Der Drukkunst roem verspreid !

Wij reiken hier, wij reiken hier
De handen aan elkaêr,
Want hier heerscht weêr een vreugdedag :
Wij scharen ons om Costers vlag,
Zoo blijven wij, zoo blijven wij,
Vereend nog menig jaar !

Elk vuig gebroed, elk vuig gebroed
Van nijd en afgunst zwicht’!
Ons aller hart kent één gevoel:
Slechts rein en edel blijft ons doel,
Door glans omstraald, door glans omstraald ,
Van ’t schitterend zonnelicht.

De beker ga, de beker ga
Dan vrij van mond tot mond,
Een heildronk worde hier gebragt
Aan Drukpers en aan ’t schoon geslacht.
Zoo juichen wij, zoo juichen wij,
Als leden van ’t verbond.

Die juichtoon vind’, die juichtoon vind’
Ons, broeders, steeds bereid,
Zoo schetsen wij op aard, vereêld
Door twist of tweedragt nooit verdeeld
In ons bestaan , in ons bestaan,
Het beeld der Eeuwigheid !
