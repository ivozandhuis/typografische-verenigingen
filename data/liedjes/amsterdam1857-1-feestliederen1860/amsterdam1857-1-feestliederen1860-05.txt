Herinnering

Herinnert ge u, mijn waarde feestgenooten !
Nog wel den dag, toen ge in dit kunstvak tradt ?
Toen in uw borst de fakkel was ontsproten ,
En gij èn tol èn hobbelpaard vergat?
Herinnert ge u den tijd , daarna gesleten,
Met hart en ziel aan Costers vond gewijd ,
Waardoor gij al die jaren hebt gegeten 
Het eerlijk brood , verdiend door kunst en vlijt ?

Herinnert ge u, hoe Haarlems Burgervaadren
Een monument vereerden (dank hun gunst!),
En duizenden den Achthoek kwamen naadren ,
Bij ’t vierde jubeljaar der Boekdrukkunst ?
Herinnert ge u nog de uitgebragte woorden
Door Van der Palm in Bavos kerkgebied ?
Herinnert ge u daar Tollens’ dichtaccoorden ?
Al zijn zij dood, hun klanken sterven niet!

Herinnert ge u, hoe, voor een viertal jaren,
Een drukte heerschte in Haarlems grijzen wal,
En ’t beeld verrees, tot luister van het Sparen,
Dat tijdsgeweld welligt trotseren zal?
Herinnert ge u de vriendschap in die dagen?
Herinnert ge u dien opgeruimden geest ?
Dat was voor u een feest van welbehagen !
Dat was het schoonste Typographenfeest !

O moog’ nog lang die vriendschap bij ons wonen,
Die eedle geest ons allen blijven bij!
Dit strekt tot eer van Coster en zijn zonen:
Door eendragt toch blijft Neerlands Drukpers vrij.
Dat wij de kunst als ’t werk der Godheid eeren,
Uit wie voor de aarde een tweede licht begon,
En allen dikwerf mogen wederkeeren
Naar den met smaak versierden Grand Salon!
