Gezelschapslied

U, Vriendschap, wijden wij een lied !
Verheven is uw doel;
Als vriendschap zich aan liefde paart,
Schenkt zij ons bloemen op deze aard,
Die ons de schoonste geuren baart,
Van ’t zaligend gevoel. 

De min bezielt ons aller hart,
De vrouw baart zaligheid;
Hierin bestaat ons heil alleen,
En liefde gaat met zachte schreên
Steeds aan de hand der vriendschap heên,
Daar ze ons slechts vreugd bereidt.

Hem, die hier anders over denkt,
Word’ nooit een zang gewijd.
De vrouwenhater word’ geweerd,
Daar men steeds liefde en vriendschap eert ,
En haar ter eer hier, ongedeerd,
Den zuivren nectar schenkt. 

Wij bieden steeds de broederhand
Bij smart of droef geval,
En, wat de wereld ons ook biedt,
Nooit spot men hier met zielsverdriet ,
Wijl elk van ons hier broedren ziet,
Die hij, graag helpen zal. 

Meldt, Broeders, zoo ’t verheven doel,
Zet zoo ons aller lied.
Spant deze leus op ’t drukkersraam ,
Of bindt die op in vriendschaps naam,
En brengt met kunstgeluid die tzaam,
Dat zoo veel schoons u biedt. 

En zingt dan weêr met blijder stem ,
Bij wijn of bij den dans:
Voor ons is Coster nog niet dood;
Hij vond een kunst, verheven , groot;
Hem vlechten wij, het hoofd, ontbloot ,
Nog steeds den lauwerkrans !
