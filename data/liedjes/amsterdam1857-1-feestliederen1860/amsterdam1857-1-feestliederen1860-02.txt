Feestlied

De wereld is in rep en roer,
Maar hier komt nu geen melkboer,
En hier schelt nu geen bakker, 
En toch kan men niet slapen gaan,
Maar moet en place carré nog staan,
’t Muziek dat houdt ons wakker. 

Nu zingen wij eerst op de wijs
Van de oude liedjes: Jan sloeg Lijs,
Wilhelmus van Nassouwen ,
Het oude lieve Vaderland,
Daar liep een Pater langs den kant
Of zoo men ’t heeft gebrouwen. 

Komt, jongens ! toont je als weleer,
Geeft Lourens Janszoon Coster de eer,
En op de kunst geklonken! 
Kruide eendrágt hier ons vriendenmaal,
Laat schuimen beker en bokaal,
Op ’t nieuwe beeld gedronken. 

Vier jaren ís het nu geleên,
Dat ’t nieuwe beeld kwam op de been;
Dat kostte-vrij wat schijven ! 
En nu kijkt Louwtje naar de poort,
Waar of de boertjes van Zandvoort,
Met hun garnaellen blijven. 

Is, als j'em ziet, net of hij leeft,
De taal, die op zijn lippen zweeft,
Is: „Dierbaar nakroost, hoor me,
Wees steeds een edel Typograaph,
Gedraag je vlijtig ,kloek en braaf,
En... zoen je-vrouw ’reis voor me”. 

Maar zonder gekheid, 't is een pracht
En knap van wie ’t is uitgedacht,
Dat kan je vast gelooven; 
’t Strekt tot getuignis aan 't heelal,
Dat Mentz noch Straatsburg geen van al
Ons de eere kon ontrooven. 

Dus jongens, toont je als weleer
Tot onzen schutspatroon zijn eer ;
Het feestlied aangeheven! 
Door hem is ’t, dat de domheid zonk
Door hem is ’t, dat verlichting blonk ,
Zijn naam, zal eeuwig leven ! 
