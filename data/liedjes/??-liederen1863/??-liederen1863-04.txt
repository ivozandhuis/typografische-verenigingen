Weinig maar uit een goed hart

't Is feest, 't is feest in Amsterdams,
Gevierd door d'ambachtstand;
Gewijd aan d’ eedlen Nassau's-stam,
Den Redder van het land;
't Verlossingswerk, vóór vijftig jaar
Met Willem Een verrigt,
Verdreef van hier den adelaar,
Zoo listig afgerigt.

De drukpers-vrijheid wordt herdacht
Die ons Oranje schonk;
En ’t werklijk dankbaar nageslacht
Wijdt haar een vreugdedronk
't Is daarom dus, dat de ambachtstand
Zich thans stelt in de weer,
Het volk, de kern van Nederland,
Viert feest... doch niet om eer.
   
Had men des Konings komst verbeid
Ligt waar meer praal en pracht
Voor ’t vorstlijk oog ten toon gespreid
Als men aan ’t lintje dacht
In 't knoopsgat van den een of aer,
Door wien - voor d'eerestoet -
De goede vorst, met groot gebaar,
Eerbiedig werd begroet.

Maar de ambachtstand vroeg níet vooraf:
„Komt wel de Koning hier?”
Alsof die komst den spoorslag gaf
Tot feestelijk pleizier,
Neen, wáár de Koning zich bevind’,
't Moog hier of elders zijn,
Oranje wordt door ’t volk bemind
Opregt, en niet ín schijn!

Toon u dus, Amstels ambachtstand !
Den DERDEN WILLEM waard,
Wiens voorgeslacht den roem van 't land
Voor ’t nakroost heeft bewaard!
Vier, ambachtstand! — door d'arbeid vrij —
Vier feest naar hartelust,
Onmisbre stand der maatschappij,
Waak, waak voor orde en rust!
