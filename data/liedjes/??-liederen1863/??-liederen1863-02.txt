16 November 1863

Iö vivat! Iö vivat!
Is vreugde in deze stad;
De vlaggen wappren wijd en zijd,
En ieder is verrukt, verblijd;
Want Amsterdam, want Amsterdam
Viert feest op dezen dag.

Groot is deez’ dag, groot is deez’ dag,
Voor ’t kleine Nederland;
Oranje bragt ons vrijheid aan,
Een onafhanklijk volksbestaan ;
En Amsterdam, en Amsterdam
Is dankbaar voor die gift.

Heft allen aan, heft allen aan
Een lied der dankbaarheid;
Brengt hulde aan uwen eedlen Vorst,
Die leeft in ieders reine borst;
Oranje leve! Oranje leev’!
Tot heil van Nederland!

Oranje leve! Oranje leev'!
Klink’ luid uit ieders mond;
Sluit u aan Wet en Koning aan,
Die waakt voor uwe vrijheidsvaan,
En Amsterdam, en Amsterdam
Heffe aan een blij "Hoezee!”
