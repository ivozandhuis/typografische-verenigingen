Potpourri

Wijze: Wien Neêrlandsch bloed, enz.

Wien 't harte klopt van warmen dank
Op ’t vijftigjarig feest,
Verheffe thans den jubelklank
En juich met blijden geest. —
Door ’s dwinglands drieste legermagt
Was Neêrland overmand ...
Maar ’t schudde fier zijn kluisters af,
't Werd weêr Oud Nederland.

O, God! wij danken U. Gij zondt
Uw zegen op ons neêr,
En, was het land ook diep gewond,
De welvaart keerde weêr. —
O, Vader! hoor den smeektoon aan
Van ’t juichend Nederland:
Bescherm ons, leid ons immer met
Uw milde Vaderhand!

Wijze: Wij leven vrij.

Wij leven vrij, wij leven blij,
Wij kennen thans geen dwang,
Geen vreemd geweld of dwinglandij;
Oranje heerscht en 't volk is vrij.
Wij leven vrij, wij leven blij
En juichen om dat heil.

En waar gevaar ooit dreigen mogt,
Oranje stond steeds pal,
Het offerde met heldenmoed
Zijn goud, zijn leven en zijn bloed;
Oranje was voor Neêrland goed
En bleef zijn steun en staf.

Wat streed ons voorgeslacht eens fier,
Toen Spanje 't had verdrukt;
Maar ’t zwichtte niet, ’t had immers regt.
Met Nassaus hulp werd ’t pleit beslecht,
En ook de laatste Spaansche knecht
Verdreven van ons erf.

O, blijf, geliefde Willem Drie!
Steeds waken voor 's volks regt,
Wijd 's lands belang uw tijd en kracht,
En, als bij 't roemrijk voorgeslacht,
Zij uw geliefde stam geacht,
Zoo lang ons Neerland staat.

Wijze: Iö vivat,

Zegt, Burgervaër!
Gij al te gaêr,
Bestuurders van deez’ stad!
Wij roepen u op dezen stond
Vrijmoedig, maar opregt en rond,
Uit naam van heel deez grooten stoet:
Gegroet, wees blij gegroet.

't Is immers waar,
O, Burgervaêr !
's Volks heil was steeds: uw doel!
Bevorder ’t waar belang der stad;
Al gaat het niet steeds even glad;
Dan roept steeds Amstels burgerschaar :
Leve onze Burgervaër!
 
Wijze: Papa Chassé,

Wat was benaauwd vóór vijftig jaar: O wee!
De drukpers lag aan boeijen zwaar. O jé!
God dank, die tijden zijn voorbij;
Met ’t volk werd ook de drukpers vrij,
Hoezee! hoezee! hoezee! 

Maar hoe de pers ook kraakt en zucht, O wee!
De zegelwet belet haar vlugt, O jé!
Maar gaat die ook eens aan een kant,
Dan juicht weêr ’t volk van Nederland:
Hoezee! hoezee! hoezee! 

Wijze: Ach, mijn: zusje is gestorven,

Blijv’ het volk dan steeds verbonden
Met zijn waarden Vorstenstam ;
Nimmer word' weêr 't regt geschonden,
Van ons land of Amsterdam. 

Blijft, o Vorst, regeringsleden !
Waken voor ons aller heil;
Dan ontmoet gij op uw schreden
's Volks gehechtheid zonder peil.
