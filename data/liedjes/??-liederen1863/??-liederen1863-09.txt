Feestlied 1813-1863

In rouwgewaad zat Neêrlandsch Maagd
Met nat bekreten wang, 
Door Frankrijks juk op 't felst geplaagd
Met ketens zwaar en bang,
Daar in Europas statenbond
Ook zelfs haar naam verdween,
En men haar driekleur niet meer vond
Geen lichtstraal voor haar scheen.

Op ‘t graf der vaadren zit hun kroost,
Gedenkend aan ’t verleên,
Terwijl hun wang van schaamte bloost
Om ’t geen in 't niet verdween,
Van erf en naam en taal beroofd,
Drukt hen zwaar 's dwingers magt;
De laatste vonk der hoop verdooft,
En nacht is ’t‚ sombre nacht.

Daar spreekt Hij, die ‘t Heelal gebiedt,
Die scepter deelt en Rijk:
„Tot hiertoe slechts, en verder niet!
Des dwinglands magt bezwijk’! —
En ’t volk van Neêrlands cijnsbren grond
Verbreekt de slavernij,
En ’t klinkt uit GIJSBERT KARELs mond:
„Mijn vaderland word’ vrij!”

Omklemd wordt nu de leeuwbanier,
De volksgeest is ontwaakt,
Het rood-wit-blaauw verheft zich fier,
De boeijen zijn geslaakt.
God was ’t, die ons aan 't juk onttoog,
Die ons een redder zond:
En, als een schutsgeest van omhoog,
Kwam WILLEM op deez’ stond,

Oranje! steeds oud-Hollands leus,
De roem van 't voorgeslacht!
Hij kwam, de Vorst, ons aller keus,
Van wien 't land heil verwacht.
En door Gods gunst en Zijn beleid
Bloeit Handel, Koopvaardij, 
En juicht weêr Neêrlands volk om strijd:
Oranje boven! vrij!