De volksgeest

O! welk een vreugd is ons beschoren!
De groote jubeldag is daar!
Heel Neêrland moet ons feestlied hooren
Op ’t vrijheidsfeest van Vijftig jaar.
Europa, hoor die blijde maar!

Laat nu den wijn bij stroomen vloeijen!
Roert veêl en bas, en pauk en trom!
Één vuur doe aller harte gloeijen !
Één lied zing’ jeugd en ouderdom! 
Roert veêl en bas, en pauk en trom!

Oranje gaf ons keur van wetten,
Oranje boven is de leus;
Geen dwingland kan ons dit beletten!
Dat zong ook reeds de Watergeus.
Oranje boven is de leus.

Oranje leve! Oranje boven!
Hoezee! Hoezee! op 't jubelfeest!
Laat ons den God der vaadren loven,
Die Neêrlands redder is geweest!
Hoezee! Hoezee! op ’t jubelfeest!
