Amsterdam op 16 november 1863

Wat juichstem rijst in Amstels wal!
Wat jubel-, wat bazuingeschal
Gaat op van alle zijden! 
Ginds wappert fier de Oranje-vlag,
En ieder juicht, daar we op deez’ dag
Herdenken vroegre tijden. 

Geheel de stad is opgesierd,
Elk loopt en draaft en zwiert en tiert
’t Woelt alles door elkander,
Men lacht, men zingt, men danst er bij
't Is alles ééne vriendenrij,
De een vrolijker dan de ander,

't Was, Koning! uw doorluchte stam,
Die weêr als redder tot ons kwam,
Nu vijftig jaar geleden. 
't Was Willem Een, die bijstand bood,
Hij, hij bragt redding uit den nood;
En daarvoor ’t feest „van heden!

Maar ook voor U, geliefde Vorst,
Klopt dankbaar elke brave borst
Op ’t feest van vijftig jaren. 
Oranje en Neêrland bleven één,
En nu dringt door de wolken heên
't Gejuieh der Amstellaren. 

Hoezee! Hoezee! de beste Vorst,
Die in Euroop een scepter torscht!
Zoo juichen Costers zonen. 
God! wees zijn Hoeder, waar hij gaat!
Dan zullen steeds in Neerlands staat
En deugd en welvaart wonen. 