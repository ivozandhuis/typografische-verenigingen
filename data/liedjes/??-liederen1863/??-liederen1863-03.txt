Neerlands vrijheid

Vrijheid, bron van geest en leven,
Ter uwer eer een vrolijk lied;
In ’t Neêrlandsch hart hebt gij geschreven :
„Vergeet mijn naam en waarde niet!”
Oud-Hollands volk in vroegre dagen
Verbrak den band der dwinglandij,
Het wilde ’t Spaansche juk niet dragen
En koos den heldendood of vrij.

En later nam de Fransche Keizer,
Napoleon, hun vrijheid af;
Waarom was ’t Hollandsch volk niet wijzer,
Daar ’t voor zijn wind ducaten gaf?
Maar... al dat leed is lang verdwenen,
Een vriend van Vrijheid zit ten troon,
Hij zal haar steeds zijn hulp verleenen:
Dat elk dien Vorst zijn hulde toon’.

Laat, Amstels Volk! uw juichtoon schallen
Op ’t vrijheidsfeest, ons aangebragt!
Wie had van u, in deze wallen,
Der Drukpers hulde zóó verwacht ?
De Drukpers toont der vrijheids waarde
En roemt Oramje en ’t Volksbestaan,
Ook hem, die haar dit feest bespaarde,
Tot eer van Vorst en onderdaan.
