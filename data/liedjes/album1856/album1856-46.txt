COSTERS VINDING, NEERLANDS GLORIE.

Triomf, 't is feest! triomf, 't is feest!
't Is feest voor Costers zonen; 
Juicht, vrienden! opgeruimd van geest, 
Wilt thans uw vreugde toonen. 
Het geldt de kunst van Costers land , 
De glorie van oud-Nederland! 
Zingt, landgenooten! zingt een lied,
In maatgezang en koren, 
Vergeet den edlen COSTER niet, 
Laat vrij den nabuur hooren, 
Hoe gij het werk van zijne hand, 
Bezingt, als roem van Nederland! 
In Oost en West, in Zuid en Noord, 
Waar drukkunst mogt verrijzen ; 
Ja, zelfs in 't verstgelegen oord , 
Zal men zijn vinding prijzen, 
En juichen, dat eens zijne hand, 
De glorie schiep van Nederland. 
De vreemdling zal ten allen tijd, 
Uw naam, O, COSTER! noemen! 
Het nageslacht zal steeds verblijd, 
Uw groote vinding roemen; 
En 't geen er heden kwam tot stand , 
Is uwe roem, O, Nederland!
