Costers eere

Wie kan thans zijn vreugd bedwingen,
Als men ziet op COSTERS beeld,
Laat ons dus het feest bezingen,
Dat ons hart en zinnen streelt. 
Vrolijk, blij,
Juichen wij, 
COSTER! uwen naam ter eere, 
Dat de geestdrift nog vermeere, 
Nu deez' dag de broederband, 
Vaster snoert in Nederland. 

Haarlem! gij zult hem bewaren,
Die het eerst de drukkunst vond, 
Dikwijls zullen we op hem staren, 
Even als in dezen stond.
Vrolijk, blij,
Juichen wij, 
Broeders ! volgen wij zijn schreden, 
Laat ons immer voorwaarts treden ; 
Houden wij zijn naam in stand , 
Tot de roem van Nederland. 
