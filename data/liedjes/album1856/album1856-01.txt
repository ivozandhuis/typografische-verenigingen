Welkomstgroet

Weest gegroet! weest gegroet!
Kunstig standbeeld, thans verrezen,
Weest gegroet! weest gegroet!
Uit een vaderlandsch gemoed.
Coster, die daar hoog verheven
Staat tot roem van Nederland,
Wie zou u van geen hulde geven
In uw goed geplaatste stand.
Weest gegroet, enz.
Hoe men u ook heeft geprezen,
In verheven dicht’ren taal,
Grooter eer is u bewezen,
Nu ge onthuld zijt in metaal.
Weest gegroet, enz.
Hebt gij vijf en vijftig jaren,
Op deez’ markt in steen gestaan?
Blijder kan men op u staren, 
Nu geen tijd u doet vergaan.
Weest gegroet, enz.
Typographen! vlucht laurieren,
Bij de onthulling van het beeld!
Wilt het kunstig werk versieren,
Door een meesterhand geteeld.
Weest gegroet, enz.
Dankbaar nakroost, door wiens pogen,
Onze Coster thans verrees,
Neerland zal uw naam verhoogen,
Voor de eer, die gij bewees.
Weest gegroet, enz.
Waardig viertal (*), dat zoo edel,
Hollands glorie hebt geboekt,
‘t Is een kroon op Costers schedel,
als den vreemd’ling hem bezoekt.
Weest gegroet, enz.
Weest er trotsch op, Haarlems zonen!
Nu gij uwen voorzaat ziet;
Wilt uw dankbre geestdrift toonen,
Bij ’t geschenk, wat men u bied.
Weest gegroet, enz.
Plek, waarop wij zijn geboren,
Nederland! uw grootste roem,
Zien wij thans in luister gloren
Als de allerschoonste bloem.
Weest gegroet, enz.
Coster! bij uw blij verrijzen,
Aan het spaarne en aan ‘t duin,
Zullen wij uw vinding prijzen,
Als een bloem uit Hollands tuin.
Weest gegroet, enz.
Juicht dan heden, Landgenoten!
Gij hebt overgroote stof;
Op u grond is zij ontsproten,
Nederland behoort uw lof.
Weest gegroet, enz.
Vreemde roem heeft geene waarde
Voor het Vaderlandsch geslacht!
Ons bewijs, het grootst der aarde,
Heeft de meeste grond en kracht,
Weest gegroet, enz.
