BROEDERLIED VOOR TYPOGRAPHISCHE VEREENIGINGEN.

Daar elk thans Coster hulde biedt, 
Zoo wil ik toch een enkel lied, 
Aan zijne volgers wijden;  
Hij is toch wel een lofdicht waard , 
Die broederpligt aan vreugde paart, 
En bijstand bied in lijden, 

De 's Gravenhaagsche broederband , 
Als de eerste in de drukkersstand, 
Dat elk uw lof verkonde:  
Uw nut is onuitspreek’lijk groot, 
Daar gij aan zieken bijstand boodt, 
Door eendracht zaám verbonden.
Dat Middelburg ook meê getuigt, 
In Harmony en Vriendschap juicht, 
Als echte COSTERS zonen;
Dat het hun steeds voorspoedig zij, 
In vriendenkring en Drukkerij, 
Dat zegen hun bekroone.

Ook denk ik aan de Amstelstad, 
Die zoo veel groots in zich bevat, 
Door COSTER hun gegeven;
Dat Voorzorg en Genoegen zij, 
Een sieraad van de Maatschappij, 
Dat is hun eenigst streven.
Door Costers fakkel voorgelicht , 
Is ook een vriendenkring gesticht, 
Hoor ik van verre spreken,
De broederkring van Rotterdam, 
Die dit tot hare zinspreuk nam, 
Moog haar die nooit ontbreken.
Verheft de lof met hart en stem, 
Der vriendenkring van Arnhem , 
De broederlijke stichting. - 
Dat zegen van den Hemel daal'; 
En Costers geest hun werk bestraal” 
De grondzuil der verlichting.
Verheugd zien wij thans op deez' stond , 
Dat Eendracht sloot een schoon verbond, 
Van echte Typographen. 
's Hertogenbosch vereeniging, 
Blijv' steeds een ware vriendenkring, 
Lang leven al die braven.
Aan Costers kunst, des werelds licht, 
Paart Nut en Vreugde zich in 't Sticht , 
Wie zou hem dan vergeten? 
Want elken morgen die er gloort, 
Is vader Coster dus zijn woord : 
Gij zult mijn kindren heeten.
De broederkring zij lof en eer, 
Die Nut paart aan 't gezellig verkeer, 
't Zijn COSTERS stadgenooten.
Dat zij door weldoen onderling, 
Door Vriendschap in hun broederkring ,
Steeds COSTERS roem vergrooten.

Waaruit men soms het minst rerwacht, 
Wordt ligt het grootste voortgebragt, 
Tiel geeft daarvan bewijzen ;  
Want heilig is de broederland, 
Die hun steeds leidt aan Costers hand , 
Dat wij hen altijd prijzen. 
Ja Goes! schoon u ons oog niet ziet, 
Het vriendenhart vergeet u niet , 
Uw lof zal ruimschoots vloeijen;
Wij wenschen, dat uw engen kring, 
Steeds vatbaar voor vermeerdering , 
Tot Costers eer moog bloeijen.
Ziet, roept de zuster van Breda, 
Hoe pal ik tot op heden sta , 
Door Eendracht 't zaám verbonden; 
Wat heb ik al geen nut gesticht, 
Sinds men mij hier heeft opgerigt, 
Aan zieken en gezonden.
Voor Leyden zij nu tot besluit, 
De broederlijke wensch geuit: 
God schenke haar zijn zegen! 
Bevrijd van ziekte, kommer, druk, 
Brengt COSTERS naam hun waar geluk, 
De welvaart stroomt haar tegen. 
