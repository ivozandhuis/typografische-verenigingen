Welkomstgroet aan alle Typographische Vereenigingen op het Onthullings-Feest, te Haarlem.

Welkom, vrienden! kunstgenooten!
Welkom, binnen Haarlems wal! 
Komt, nu van het feest genoten 
Dat men ons hier geven zal. 
't Is nu feest!
't Is nu feest! 
Weg dan ook met alle zorgen, 
Laat die voor den dag van morgen, 
Weest nu opgeruimd van geest, 
Op dit groote COSTER feest. 
Alles eendragt moet het wezen,
Eendragt is de beste band, 
Ja, dan heeft men niets te vreezen, 
Zij vereenigd onzen stand, 
Tot zijn roem!
Tot zijn roem! 
Komt, nu vrolijk hier gezongen, 
Heft de toonen ongedwongen, 
Weest nu opgeruimd van geest, 
Op dit groote Coster feest, 
Maar hij, die hier stil wil wezen,
Knorrig is of wat brutaal, 
Hij heeft alles hier te vreezen, 
Ja, dat hem de drommel haal! 
Weg met hem!
Weg met hem! 
Laat ons liever vrolijk klinken, 
Broederhulp en Vriendschap drinken, 
Weest nu opgeruimd van geest. 
Op dit groote Coster feest. 
En is alles afgeloopen,
Dan gaat ieder wel te vreên, 
Daar de pligt tot 't werk moet nopen , 
Naar zijn eigen haardsteê heen. 
En de band,
Blijft in stand! 
Dan zal in het blijde heden, 
Ja, ook in het lang verleden, 
Bij het werk, of bij de wijn , 
COSTERS dag een feestdag zijn. 
