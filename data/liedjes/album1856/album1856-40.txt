COSTERS EERE

Welkom, schoone, blijden morgen! 
Dag, aan COSTERS roem gewijd, 
Eindlijk toond, na zoo veel zorgen, 
Neêrland u haar dankbaarheid. 
Spottend zag men op u wijzen,
't Steen gaf geen voldoening meer, 
Voor hem moest beter eerzuil rijzen,
Meer waardiger tot zijne eer.
Wie laat ook geen geestdrift blijken ,
Als het COSTERS eere geld ? 
Mentz, gij kunt uw vaân wel strijken, 
Haarlems roem is thans gesteld, 
Ja voor hem, den volksverlichter, 
Staat nu trotsch het eermetaal; 
En ten spijt der regtbetwister,
Zingt men LOURENS zegepraal!
Al wat leeft moet COSTER roemen,
Dubbel is die juichtoon waard, 
Wie kan al de weldaân noemen,
Die zijn vinding schonk aan de aard. 
Drukkunst spreide alom haar stralen,
Werkt beschaving, leven, kracht! 
COSTERS roem zal eeuwig pralen, 
Tot in 't laatste nageslacht.
