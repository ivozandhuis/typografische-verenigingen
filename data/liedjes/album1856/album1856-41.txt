HEM ALLEEN DE ROEM.

Toen 't aardrijk nog in 't duister lag verzonken, 
Voerde eigenbaat en winzucht slechts den staf; 
En toch had God de mensch een ziel geschonken, 
Waardoor Hij elk 't onsterflijk leven gaf. 
Maar wat natuur ook in haar schoon mogt bieden, 
En hoe de sterren spraken van Zijn magt, 
De dwang en Priesterlist was niet te ontvlieden, 
Er heerschte steeds alom een donkren nacht.
Maar eindlijk rees er toch aan de ooster kimmen, 
Een gloed die zegen bragt van God den Heer! 
En COSTER zag weldra die stralen glimmen, 
Een hooger wenk daalde in zijn ziele neÃªr. 
Zijn hand moest de eelste kunst de wereld schenken , 
En hoe de waan ook Hollandsch roem beticht, 
Aan COSTER blijft heel Nederland toch denken,
Hij boodt uit duisternis de menschheid 't licht.
