Arme vrouwen

MANNEN:
Feestgenooten! laat ons zingen, want de tijd gaat spoedig voort,
't Is bij ons toch maar een puikje, nooit wordt er de rust verstoord;
Vrolijk komt men, vrolijk blijft men, vrolijk gaat men weêr naar huis,
Weg met twist en ruziemaken, bij het lieflijk feestgedruisch!
Druisch, druisch, druisch, enz.

VROUWEN:
Is zeer schoon, dat gij moogt roemen, jaarlijks op uw feestpartij;
Maar kent gij een kring van vrouwen, vredelievender dan wij?
't Is vrij zot, dat gij die wijsheid dus aan u alleen toekent,
Schoon, dat zijn wij, arme vrouwen! van de mannen wel gewend,
Wend, wend, wend, enz.

MANNEN:
Nooit mag men een woordje spreken, of gereed tot hekelzucht,
Valt gij met uw Jermiade aard’ en hemel, ja de lucht
Moet weêrgalmen van uw klagten, en gij raast, gij scheldt, gij tiert,
Noemt u daarbij arme Vrouwen! arm, als men een feesttij viert?
Viert, viert, viert, enz.

VROUWEN:
Excuseert ons, deze uitroep was wel niet zoo kwaad gemeend,
Wij zijn beden veel te vrolijk, nu dit feest ons weêr vereent;
Doch wij nemen geene jota van 't gesprokene terug,
In het eigen lofbazuinen zijt gij, mannen! altijd vlug.
Vlug, vlug, vlug, enz,

MANNEN:
Feestgenooten! wilt maar zwijgen, eer het ons genot verstoort,
't Is u allen vaak gebleken, vrouwlief heeft het laatste woord.

VROUWEN:
Nooit zal men het u vergeven, dat ge ons op dit feest bespot,
Vrouwen! Vrouwen! arme Vrouwen! hoe beklaaglijk is ons lot.
Lot, lot, lot, enz.
