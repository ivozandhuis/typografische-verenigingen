De roem der drukkunst

Wij roemen u, wij roemen u,
O Drukkunst! ons zoo waard ;
Daar wij thans op het Kopperfeest,
Vereenigd zijn met hart en geest;
Wij noemen u, wij noemen u,
De grootste schat op aard’.

U, schoone kunst! u, schoone kunst!
Looft steeds ons hart en mond;
Haar rijk vernuft kent maat, noch peil,
Schenkt ons de grootste bron van heil;
Gij blijft de kunst! gij blijft de kunst!
Van Bato's dierbren grond.

Wordt ook die eer, wordt ook die eer,
Miskent van allen kant,
Van hier, die ons die kroon ontrooft,
Aan Guttenberg den krans belooft ;
Wij juichen blij, en roemen vrij,
Die schat hoort Nederland.

Europa noemt, Europa noemt,
De druk een’ rijken vond;
Ja, volksgeluk en wetenschap ,
Brengt zij op eenen hoogen trap;
Oud-Neérland roemt, Oud-Neérland roemt,
Deez’ vinding van haar’ grond.

Zij brengt haar heil! zij brengt haar heil!
Tot aan het verste strand ;
De godsdienst, bron van rust en kracht,
Wordt door u hulp alom gebragt ;
Blijf, Boekdrukkunst! blijf met dit heil!
Ook in ons vaderland.
