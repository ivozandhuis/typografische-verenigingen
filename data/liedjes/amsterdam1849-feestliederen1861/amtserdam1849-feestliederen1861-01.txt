Een verhaal, op waarheid gegrond

Een knaap ('t was achttienhonderd vijf),
Die drukkunst koos tot zijn bedrijf,
Als man haar nog hanteerde , 
Getuigt, dat toen het Kopperfeest
Geschoeid was op een andre leest,
Dan nu men haar vereerde. 

Dien dag dronk men zich meestal zat
Van ’t alverdoovend Bacchusnat ,
Zoo lang de schijven duurden; 
Maar zag oom Pluto barsch hen aan,
Dan schoof men waglend langs de baan,
Tot men zijn stulp begluurde. 

Kwam dan de Typograaph te huis,
Dan was er soms geen munt, noch kruis,
Bij greep meer te vinden ; 
Voor moeder, die het klene kroost
Met vaders thuiskomst had getroost ,
Was het en bleef een blinde. 

Maar thans viert deez’ Vereeniging
Het Kopperfeest weêr onderling ,
Door Voorzorg, met Genoegen; 
Paar 't Edel Achtbaar Hoofd der stad,
Door een Wel-Edele rei omvat ,
Zich gunstrijk tot ons voegen. 

Ja dank, Wel-Edele Heerenrei !
Die met uw gunst ons blijft nabij,
Moog lang die gunst ons kroonen ; 
Dan zullen wij met blijden geest, fn
Nog menig jaarlijks Kopperfeest ,
U onzen dank betoonen.

