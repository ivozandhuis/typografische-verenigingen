Opwekking tot zingen

Als ’t eenmaal Koppermaandag is,
Dan alle zorg ter zijde.
En ieder onzer wil gewis
Deez dag aan feestvreugd wijden.
Ja! dat is toch maar waar!
Zoo’n feest komt eens in ’t jaar,
Kom! laat ons vrolijk zingen,
Wij denken aan geen werken meer,
Maar willen nu maar zingen
Tot Laurens Costers eer.

Wij hebben thans ons werk gestaakt
En zijn verblijd van harte.
Zoo lang reeds naar dit feest gehaakt ;
Nu weg met ramp of smarte;
Kon Coster ’t nu eens zien,
Hoe wij Hem hulde biên,
O! ja Hij zou dan zeggen:
»Zoo valt het waarlijk ín mijn geest,
Men viert in ’t grijze Utrecht
Toch vrolijk Kopperfeest ”

Komaan, laat ons dan vrolijk zijn,
Hier allen met elkander.
Met onze vrouwtjes en bij wijn,
Want morgen is ’t weer anders,
Dan werken wij met vlijt
Tot den bepaalden tijd,
Dus, nu dan maar genoten,
Van alles wat dit feest ons biedt,
En Broeders, Kunstgenoten !
Vergeet de Vrouwtjes niet.