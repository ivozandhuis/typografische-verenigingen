Haarlem's Roem

Gezellen, die den boom met loof bekranst,
Ziet ‘tzinnebeeld van ons Genoegen ;
Dit zij de letterboom, daar men om danst:
Niets kan zoo schoon bij Coster voegen.
De liefde grifte op boomen zijnen naam,
(Nu grìft hij dien op modes poppenkraam
Maar Coster drukte de alpha van ons heil
Op schors, en liefde zonder gift of peil.

Ja de oudheid gaf den naam van schors aan ’t werk,
De boom, die eeuwen lang zou bloeijen,
Van Coster, drukte ’theil voor staat en kerk,
Dat uit zijn’ letterplank zou groeijen.
Een letter bragt een’ reeks van boomen voort,
En elke boom weêr letters soort bij soort,
Leeft Haarlems dreven zonder leed en kruis !
Geen Duitschland de eer, zij hoort in Holland t’ huis.

Een levensboom groeide in uw paradijs,
Ja Haarlem, in uw schoone dreven;
De boom der Wetenschap, hoe oud of grijs,
Blijft nu nog geest en leven geven,
Zoo als aan Schrijvers, Zetters, Drukkers brood;
Dank, Coster, die dat heil der menschheid boodt !
Nu, juicht en zweeft of huppelt, vlug als stoom,
Tot eer van Coster om den levensboom,
