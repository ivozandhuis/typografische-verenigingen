Hulde aan Coster

Hier mag nu geen zang ontbreken,
Zang betaamt den blijden geest,
Laat in ’t lied de harten spreken
Van de vreugd op 't Kopperfeest. 
Zouden wij dan Hem niet danken,
Eeren, roemen naar waardij?
Van den boom zijn wij de ranken,
Costerszonen, dát zijn wij ! 

Vader Coster! hoor ons zingen,
Hoor ons juichen, U ter eer!
Wat wij uit uw hand ontvingen,
Loven wij hier keer op keer. 
Hart voor U is van ons allen
Vreugdevol op dezen stond:
Laat daarom het loflied schallen
Voor U, die de drukkunst vond. 

Vader! ja, verleen Uw’ zegen
Aan de kunst, die Coster vond;
Schenk Uw gunst als zomerregen
Op den Nederlandschen grond. 
Ja, dan kan men voorwaarts treden,
Met een jaar weêr in ’t verschiet,
En dan zullen wij als heden,
Brengen U een dankbaar lied.
