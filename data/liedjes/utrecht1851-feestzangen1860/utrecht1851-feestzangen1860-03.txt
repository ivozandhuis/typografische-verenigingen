De welkomst

Weest welkom, feestgenooten
Op Costers jaargetij ;
Nu zorgen uitgesloten :
Dat alles vrolijk zij;
Klaag, meisje, niet om Doris:
Hier vìndt ge er tien voor één’
't Zij Jan of Piet of Florus:

Geen vrijster blijve alleen.
Hier moogt ge dansen, zingen
Op eigen wijs en maat:
Geen hooge toon zal dwingen,
Nog grootheid boven staat:
't Zijn allen Costers-zonen
En dochters vrij van geest:
Dat we ons hem waardig toonen,
Geen feem'laars op ons feest!

De vrijheid ons gegeven
Door Drukkunst, blijve ons bij:
Schept zoo de vreugd in ’t leven,
Die Coster waardig zij.
Zoo zongen eens de kind’ren
Al hupp'lende in het rond:
Geen Turco zal u hind’ren
Noch Zouaaf op vrijen grond.
