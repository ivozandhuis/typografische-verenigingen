Welkomstgroet bij den aanvang van het feest

Zoo brak dan weêr de blijde dag
Aan ’s Hemels transen door ,
Waarop het Utrechts Costers-kroost
Zijn feestzang galmt in koor;
Dien dag — gewijd aan kunst en vreugd,
Is hun de schoonste op aard,
Geen dag des jaars maakt zóó verheugd,
Geen feest is hun zóó waard! 

Het »welkom!” galm’ dan in deez’ zaal
Op koog gestemden toon !
Ons »welkom!" is de hartetaal ,
't Klinkt op dit feest zoo schoon !
Wees welkom, welkom ! Vriendenrij
Op ’tschoonste feest van ’t land ,
't Is ‘t heerlijk feest der Drukkerij,
Gesticht door Costers hand ! 

Geniet dan onverdeeld ’t genot
Dat ieder jaar hier bloeit;
Deez’ avond danken wij het lot,
Dat hier de feestvreugd gloeit;
’t Geluk van Costers-zoon te zijn
Wordt door ons gewaardeerd,
Nu wij bij liefde en bij wijn
De blijdschap zien vermeêrd 

Maar onder al ons feestgelach,
Vergeten wij niet hem,
Die d’ oorsprong schiep van dezen dag ;
Verheff’ voor hem elks stem!
Ja, vader Coster! u zij lof;
Ontvangt van ons den dank,
Uw kunst geeft ons de rijkste stof
Voor ’t jaarlijks feestgeklank ! 

Door U ontstond deer’ Vriendenkring,
Die zooveel nuttigs sticht;
Door hulpbetooning onderling,
Opdat de rampspoed zwicht;
O, dat hij jaren nog bestá
Tot hulp van onzen stand,
Opdat het onheil vroeg en spâ
Steeds vind’ een broederhand! 

Welaan dan, Feestgenooten! zingt
Het »welkom” vrolijk op !
Uw feestgalm klimme steeds, en dringt
De vreugd ten hoogsten top;
Smaakt zóó Genoegen door het Nut,
Dat m’ hier vlecht aan één band;
Zoo word’ de Koppervreugd gestut,
In heel ons Vaderland!
