Welkomstgroet bij den aanvang van het feest

Zoo brak dan weer de blijde dag
Aan ’s Hemels transen door,
Waarop het Utrechts Costers-kroost
Zijn feestzang galmt in koor;
Die dag — gewijd aan kunst en vreugd,
Is hun de schoonste op aard,
Geen dag des jaars maakt zoo verheugd,
Geen feest is hun zoo waard!

Het "welkom!” galm’ dan in deez’ zaal
Op hoog gestemden toon!
Ons "welkom” is de hartetaal,
't Klinkt op dit feest zoo schoon!
Wees welkom, welkom! Vriendenrij
Op ’t schoonste feest van 't land,
't Is ’t heerlijk feest der Drukkery,
Gesticht door Costers hand!

Geniet dan onverdeeld ‘t genot
Dat ieder jaar hier bloeit;
Deez’ avond danken wij het lot,
Dat hier de feestvreugd gloeit ;
Geluk van Costers-zoon te zijn
Wordt door ons gewaardeerd,
Nu wij bij liefde en bij won
De blijdschap zien vermeerd

Maar onder al ons feestgelach ,
Vergeten wij niet hem, ;
Die d'oorsprong schiep van dezen dag;
Verheff voor hem elks stem!
Ja, vader Coster! u zij lof;
Ontvang van ons den dank,
Uw kunst geeft ons de rijkste stof
Voor 't jaarlijks feestgeklank!

Door U ontstond deez’ Vriendenkring ,
Die zooveel nuttigs sticht;
Door hulpbetooning onderling ,
Opdat de ramspoed zwicht;
O, dat hij jaren nog besta
Tot hulp van onzen stand,
Opdat het onheil vroeg en spa
Steeds vind’ een broederhand!

Welaan dan, Feestgenooten zingt
Het "welkom” vrolijk op!
Uw feestgalm klimme steeds, en dringt
De vreugd ten hoogsten top;
Smaakt zoo Genoegen door het Nut,
Dat m’ hier vlecht aan één band:
Zoo word’ de Koppervreugd gestut,
In heel ons Vaderland!