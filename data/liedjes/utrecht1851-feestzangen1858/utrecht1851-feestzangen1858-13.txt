Na den regen komt mooi weder

Vrienden, laat de feestnap klinken !
Hij, die treurig voor zich staart,
Kan met ons niet vrolijk drinken
En is dezen dag niet waard.
Daarom juicht!
En betuigt,
Dat dit Feest, zoo rijk aan Schoonen,
Weêr een jaar ons werk doet loonen;
Daarom blikt niet treurig neêr:
„Na den regen komt mooi weêr!”

Zien wij niet in ’t daaglijks leven
Beurtlings voor- en tegenspoed?
„Wien geen nat of koû deed beven
Doet zich aan geen zonn’schijn goed.
Dus, bedenkt:
Regen schenkt
Weêr een frischheid aan het leven,
Al deed ons de storm soms beven!
En al stroomt het water neêr:
„Na den regen komt mooi weêr!”

En — is weêr een jaar verloopen,
Is het Kopperfeest weêr dáár,
En men te vergeefs moest hopen
Op een schooner, beter jaar,
Dan, helaas!
Is t een dwaas,
Die niet met ons mee wil zingen,
Al blijft hem de storm omringen,
Even vrolijk als weleer,
Want — „na regen komt mooi weêr!”
