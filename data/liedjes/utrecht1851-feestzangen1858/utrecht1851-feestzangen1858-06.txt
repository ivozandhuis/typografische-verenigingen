Het zevende jaar

Het is nu weder zeven jaar,
Dat dezen Kring bestaat:
Wat heil schenkt ons de Alzegenaar,
En steun in hooge maat !
Wij troffen toch bij ziekte of leed,
(Door leden ondergaan),
Steeds bijstand, hulp, en in den nood
Een trouw terzijde-staan.

Zoo, zoo verliep ’t verleden jaar,
Wel niet naar aller wensch;
Veel zieken, onspoed, stormgevaar,
(Het deel steeds van elk mensch.)
Maar sluiten we ons al naauwer aan,
Begrijpen wij het steeds:
Het fondament van ons bestaan
Is eendragt wel het meest

En zoo verliep het oude jaar;
Wij keerden daarin uit
Aan hen, wier lust en levenskracht
Aan ziekten werd ten buit,
Ruim honderd gulden niet alleen,
Maar vijftien nog daarbij;
Twee dooden droeg men grafwaarts heen
Uit onze vriendenrei! 

Het oude jaar, het oude jaar
Sloot dus geen voorspoed in;
Maar vroeg om offers op ’t altaar
Van zuivre broedermin ! —
Dat altijd die verbroedering,
Bij circa honderd man
Zoo blijv’ als dezen vriendenkring
Een voorbeeld geven kan! 

Komt, treden wij dan ’t achtste jaar
Weêr in met blijden geest;
In ramp en onheil troost toch wis
De broedermin het meest.
Zij blijve steeds bij ons bestaan,
Door ramp noch twist gestoord;
Dan gaat ook de Vereeniging
In bloei en eendragt voort! 
