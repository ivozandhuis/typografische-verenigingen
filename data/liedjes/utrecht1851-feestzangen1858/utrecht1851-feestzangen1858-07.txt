Hulde aan het bestuur

Komt, Feestgenooten! in de weer,
En zingt den President ter eer;
Nu lustig aangeheven! 
Hij, die door ijver, kracht, beleid,
Ons ondersteunt ten allen tijd,
Die moeten w’ eere geven! 

Komt, Feestgenooten! in de weer,
Zingt het geheel Bestuur ter eer!
Wil hun ter eer eens klinken, 
Daar het met eer zijn pligt betracht,
Schenk’ onze zang hun moed en kracht!
Daar willen wij op drinken! 

Juicht, Broeders! juicht, wij vieren Feest!
En ieder is verheugd van geest,
In deze schoone zalen. 
't Is Coster ter gedachtenis,
Wiens vinding onuitwischbaar is
En nimmermeer zal falen. 
