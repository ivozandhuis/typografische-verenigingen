Van dik hout zaagt men planken

Als Coster eens een wandling deed,
En voor zijn kleinzoon letters sneed,
En rustte op een der banken, 
Dan zong hij, (schoon men ’t niet beschreef)
Terwijl hij zich de handen wreef:
„Van dik hout zaagt men planken!”

Dan leerde hij, aan kennis rijk,
Het knaapje, onder eenen eik,
Beschaduwd door zijn ranken, 
Opdat hij eenmaal, zoo als hij,
Mogt zingen op de drukkerij:
„Van dik hout zaagt men planken!’

Dan luisterde zijn dochters zoon,
En zong dan, schoon op kindertoon,
Zijn grootpa’s dichtvuur's-ranken; 
Zoo zongen zij in Haarlems Hout,
Te zamen, dat het klonk door ’t woud:
„Van dik hout zaagt men planken!”

't Werd van geslachte tot geslacht
Ook eindelijk tot ons gebragt;
Wij hoorden ook die klanken; 
En zingen daarom op dit Feest,
(Wijl 't Costers liedje is geweest):
„Van dik hout zaagt men planken!”

Wij zingen het dus Coster na,
Hij sneed voor ons zoo menig’ A,
Waarvoor wij hem nog danken;
En hoorde bij ter zijner ste
't Ons zingen, hij zong stellig meê:
„Van dik hout zaagt men planken!”

Maar, Coster, gij bedroog U wis,
Wijl 't dik hout lang vergeten is!
Wij leven van de spranken! 
Maar zingen het toeh keer op keer,
Omdat het hier de vreugd vermeer’:
„Van dik hout zaagt men planken!

Dat, wij dan ook het volgend jaar,
Weêr even vrolijk met elkaâr,
Gestemd zijn tot die klanken! (bis)
Dan zingen wij weêr in akkoord,
Maar zóó, dat cosrem het nief hoort:
„Van dik hout zaagt men planken!” ‘Sus.
