Feestdronk

Waarom toch gaat de beker rond,
Of fonkelt met dien zwier ?
Waarom ontsluit zich hart en mond,
En troont de blijdschap hier?
Wat kruidt het feest voor ons zoo mild ,
Wat geeft haar sterkte en kracht?
Wat maakt den feestdronk zoo gewild
Door elk zoo gul gebragt?

Slaat, Broeders! slaat uw’ oogen rond,
In deze schouwburgzaal,
Daar blinkt, als teeken van ’t Verbond,
De Vaan in pracht en praal.
Ook is een vaste Wet gesteld,
Waarop men rusting bouwt,
Die zeer veel heil aan ons voorspelt,
Wier grondslag elk vertrouwt.

Zij is ’t, die echte vreugd verleent,
En ’t oog zoo zeer verlicht;
Die ons als broeders hier vereend,
Die Wet, door ons gesticht,
Ja, Neérlands Pers in d'Amstelstad ,
Ziet zich door. haar gestut,
Als ’t bolwerk, dat ons houdt omvat
En ons met kracht beschut.

Niet vruchtloos hebben wij gezwoegd ;
Neen , rustloos ’t dorre zand
Met onvermoeibre vlijt beploegd,
En ’t kiempje er in geplant.
Die kiem van eendragt, moed en kracht,
Die eens van oord tot oord,
Voor Typographen ’t lot verzacht ,
Bereidt reeds d'oogsttijd voort.

Maar niet door u, neen! hooger hand
Schenkt u een ruimer lot:
Gij hebt het kiempje slechts geplant ,
De wasdom komt van God!
Zoo bloeije wat gij hebt geplant,
Wat reeds zoo mild ontluikt,
Zoo word’ onz’ schoone broederband
Door tweedragt nooit gefnuikt !

Gij eendragt, die ons innig treft,
Die geen verbrokk'ling vreest !
Gij zijt het, die ons hier verheft !
Gij kroont ook dit ons feest.
Gij kruidt ’t vermaak! verfrischt den wijn!
Brengt blijdschap onderling.
Wie onzer zou niet vrolijk zijn
Door deez’ verbroedering.

Komt, Broeders ! vat den beker dan
Klinkt allen lustig aan!
En zweren, elk als moedig man,
Vol moed zoo voort te gaan.
Of dan ’t verschiet ook donker toont,
Wij wandlen welgemoed;
Want, dan ook ziet men ’t werk bekroond,
Als men ’t in eendragt doet.
