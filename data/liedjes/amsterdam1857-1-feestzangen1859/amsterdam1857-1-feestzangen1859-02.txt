Coster's eer

Komt, vrienden! zijt verheugd van zin,
En jubelt Costers eer,
Stelt vrij met ons een feestzang in,
Die LAURENS roem vermeêr !
En hij, wiens hart voor Coster gloeit
Voor zijn’ zoo schoonen vond,
Die brenge steeds en onvermoeid
Zijn eer de wereld rond.

Ten derden maal zijn wij bij een,
En denken aan den dag,
Waarop men, schooner dan voorheen,
Zijn beeld verrijzen zag ,
Slechts voor den leek ontvlood hij ’t stof,
Staat zijn metalen beeld,
Doch de ingewijde schenkt hem lof,
Des harten onverdeeld.

Komt, plaatsen we ons dan in het rond,
En jublen hand aan hand;
’t Was — Coster, die door zijnen vond,
Te zaam snoert dezen band.
Besta dus vrij, Vereeniging !
Die niets dan goeds beoogt,
Door ééndragt bloeije steeds deez’ kring,
Word’ aller heil verhoogd !
