Banierzang

Teregt deez’ tempel rijk getooid,
Bij feestelijk gedruisch,
Waar zoo de libaart wordt ontplooit,
Daar is de Vrijheid ’t huis;
Daar is de druk bevrijd van druk,
En ’t werk door hem gesticht,
Volmaakt het algemeen geluk
Door waarheid en door licht.

Vermelde 't thans ons nieuw blazoen
Vernieuwd in glans en gloed,
Dat we oude waarheid hulde doen,
Met nooit verouden moed.
Dat wij ten trotsch van tijd en lot,
Ons kwijten van den pligt:
"Paart immer Voorzorg aan Genot,
"Als kind’ren van het licht.”

De scheut van Haarlems schoone stam
Vond hier den mildsten grond,
En spreid in ’t magtig Amsterdam
Zijn schaduw vriend’lijk rond.
Bedaauwe ’t immer ’s Hemels gunst,
Waarop elk de oogen rigt,
Dan zijn we in wetenschap en kunst,
De dienaars van het licht.

Banier! ontplooi steeds iedre baan
En wijs ons, waar dit past,
De wegen van vooruitgang aan
Waarop een laauwer wast.
Blijf wapp’ren in een vaste hand,
Getrouw aan woord en pligt
Dan blijven we, ook voor 't Vaderland,
De dienaars van het licht.
