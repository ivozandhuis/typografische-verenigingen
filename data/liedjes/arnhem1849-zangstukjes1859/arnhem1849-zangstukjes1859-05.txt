Broederschap

Er is een band, zoo schoon, zoo goed,
Die alle menschen ruim voldoet;
De BROEDERSCHAP geheeten. 
Beschaafde en onbeschaafde lièn
Blijft hij zijn’ milden invloed biên,
Wie zou dien pligt vergeten. 

Die band is de onze Broedrenschaar!
Reeds menig heen gevlogen jaar,
Wij roemen zijne waarde. 
Hij kweekt ons aardsche zaligheid,
Die tot genot en vreugde leidt,
Zoo wenschelijk op aarde.

Hij snoere ons duurzaam, ondereen,
Wij hopen ’t, jaren lang aaneen,
Als ijvrige gezellen.
Hij bant de zorgen, helpt in nood ;
Zijn magt is onbegrijplijk groot;
Zijn gunsten niet te tellen.

Niet met den mond; maar met de daad,
Zij 't geen ons naauw ter harte gaat,
De BROEDERSCHAP ons doelen. 
Zóó blijft ons schoon Verbond in stand,
En blijven we in ons Vaderland
't Genot dier deugd gevoelen.