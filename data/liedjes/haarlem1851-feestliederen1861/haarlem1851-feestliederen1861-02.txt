Welkomstgroet aan Heeren Donateuren

't Welkom ! welkom ! klinkt u tegen,
Van deez’ jubelende schaar,
Gij waart ons tot troost en zegen,
In het afgeloopen jaar.
Waar het onheil ons kon naken,
En de zieke zuchten deed,
Liet gij ons de vruchten smaken,
Van uw gift aan ons besteed.

Schenk o Heer! van dood en leven,
Schenk deez’ braven veel geluk,
Dat geen onspoed hen dee beven,
Nimmer kwell' hun smart of druk.
Costers zonen mogen roemen,
En verblijd zijn in den geest,
Dat zij U Patronen noemen,
Op dit blijde Kopperfeest.
