Broeders, nu een lied geheven,
Op dit blijde Kopperfeest,
Thans, door vriendschap aangedreven ,
Juichen wij verheugd van geest;
Vrolijk blij
Zingen wij,
Kunstbroeders en hun beminden,
Die zich blijde hier bevinden,
Zingen nu verheugd en blij
Op dit Kopper-jaargetij.

Ja, een feestzang aangeheven,
Op ons 13-jarig feest,
Moge lang de Drukkunst leven,
Zingen wij verheugd van geest,
COSTERS kunst,
Boekdrukkunst!
Doet ons deze vreugde smaken,
Wie zal nu het werk niet staken,
Op het blijde Kopperfeest
Zijn wij opgeruimd van geest.

Komt, nog eenmaal aangeheven,
’t Feestuur doet ons vrolijk zijn;
En door dorst soms aangedreven,
Drinken w’ een glas punsch of wijn,
Moog’ voorwaar,
Menig jaar
Ons deez’ dag nog zijn geschonken! —
Komt, daarop een toost gedronken,
Zoo zien wij nog menig, jaar
’t Blijde Kopper-nieuwejaar.
