Feestlied

De juichtoon klink! de dag herrees
Van Costers edle vinding,
De vinding, die haar heil bewees
Door menschen-geest-ontbinding,
Die Kunst, van boven afgedaald,
Heeft 't eerst ons met haar glans bestraald.

Roem, Haarlem! roem op de eerekroon
Die Duitschland u wou rooven,
Het regt besliste uw regt zoo schoon,
Niets kon uw luister dooven.
O stad van ‘t Spaarne, stad van ’t licht!
Waar ’t duister heeft voor u gezwicht.

Blijft, Nederlanders! onverlet,
Door Drukkunst deugden kweeken,
En ’t heilig vuur voor Orde en Wet
In uw gemoed ontsteken !
Legt men haar smaadvol ginds aan band:
Hier is zij vrij in Nederland!

Zoo zien wij nooit op onzen grond
De Drukkunst kwaad verspreiden:
Zij zal, jaar uit, jaar in, in 't rond,
Haar nut, hier ’t doel, bereiden:
Hier is zij vrij op Neêrlands grond,
Waar zij op COSTERS wenk ontstond.
