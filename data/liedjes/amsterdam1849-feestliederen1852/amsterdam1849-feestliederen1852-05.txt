De druk

Hoe vreemd het zij —
Wij roemen blij,
Wij roemen in den Druk!
Den Druk, die d' aard' verlichting bragt,
Den Druk, die 't menschelijk geslacht
Verlost heeft uit een’ duist'ren nacht,
En van zoo menig juk.

Hoe vreemd het zij,
Bevord'ren wij
Met alle magt den Druk!
De vrijheid ie ons dier en waard,
Daarom verspreiden w' over d’ aard’
Den Druk, die ware vrijheid baart,
Door kennis, volksgeluk!

Hoe vreemd het zij,
Toch leven wij
Van dagelijkschen Druk !
Wie van den Druk ons wil ontslaan,
Tast ons in onze hartaâr aan —
Dus blijv’ voor ons de Druk bestaan,
Wat voor den tijd ook bukk’!

Hoe vreemd het zij,
Toch loven wij
Hem, die het eerst den Druk,
Waaronder wij zijn groot gebragt,
In Nederland heeft uitgedacht.
O dat het verste nageslacht
Er nog de vrucht van plukk’!

Hoe vreemd het zij,
Toch hopen wij
Gestadig op den Druk!
Wij stellen hem op hoogen prijs,
Want hij verschaft ons dek en spijs,
Aan d' aarde vrijheid, onderwijs,
Beschaving — volksgeluk!
