Herinnering

Laat den feesttoon vrolijk klinken,
Vult de glazen, plengt den wijn!
Onder juichen, onder drinken,
Dient dit uur gevierd te zijn.
Eens in ’t jaar,
Klinkt het maar;
Koster ziet thans op ons neder,
En kwam hij op aard’ eens weder,
Zeker greep hij, wel voldaan,
Thans met ons den beker aan.

Laat ons zijn gedacht’nis vieren,
Koppermaandag is weêr dáár!
Laat de feestvreugd welig tieren,
Juich en jubel, Vriendenschaar !
Zing en drink!
Juich en klink!
Laat in Voorzorg en Genoegen,
Zang en dans zich zamen voegen,
En gij lieve vrouwenreí!

Moog’ deez' kring Voortdurend bloeijen,
Vriendschap er steeds gastvrouw zijn,
Eendragt aller harten boeijen,
Dat geen twist er ooit verschijn’!
Blij geluk,
Vrij van druk,
Woon’ bij Drukker en bij Zetter,
Dan gaat alles naar den letter;
En op ieder feestgetij,
Klinkt bij Stumpff ons lied weêr blij,