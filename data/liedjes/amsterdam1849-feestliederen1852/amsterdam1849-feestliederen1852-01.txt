Feestzang 

Bij het klinken der bokalen,
Vieren wij het Koppenfeest!
In de schoonste zaal der zalen,
Juichen wij met blijden geest!
t Nieuwe Jaar
Bragt elkaâr
Weêr te zaam, om feest te vieren,
En om Koster’s naam te sieren ;
Drukkunst is die hulde waard,
Als de grootste kunst der aard’!

Rei van Honoraire LEDEN!
U, u wenscht ons aller hart,
In het jaar nu ingetreden,
Geene enk'len zweem van smart.
Leeft verblijd,
In den tijd
Dien Gods goedheid u zal sparen;
Mogt gij nog Zijn gunst ontwaren !
Daal’ er zegen op u neêr,
Mild'lijk van den Opperheer'!

DONATEURS; die wij vereeren,
Op de Kopperfeestpartij,
O! gij weet wat wij begeeren,
Steun voor onze maatschappij!
Het gevoel
En het doel
Van deez’ kring is waard te noemen
Velen die het dankbaar roemen;
Blijft Beschermers onzer kunst
Door uw toegenegen gunst.

Hooggeachte BURGERVADER'!
Waardig Hoofd van onze Stad!
U ook treden wij thans nader,
Met een wensch, die veel bevat:
Meer en meer
Zal de eer -
Ons de borst van vreugd doen zwellen,
Wijl wij met genoegen tellen,
Op de lijst, door ons geëerd
Eenen Naam, zoo lang begeerd.

Waard Bestuur! ook wij, wij danken
Uwe zorg, met blijden geest;
Het zijn ware vriendschapsklanken,
Die wij uiten op dit feest.
Blijft gespaard,
Op deez’ aard,
Om nog lang de roem te wezen
Van een kring, zoo vaak geprezen!
's Hemels zegen zij uw loon,
Onze dank voor u een kroon.

Nu ten laatsten, Feestgenoten!
Mannen, Broeders van de kunst!
Vrouwtjes, hier niet uitgesloten,
O! wij vragen om uw gunst:
Om in deugd
En in vreugd
Ons het feest te helpen vieren,
Dat uw bijzijn zal versieren ;
Viert als het verleden jaar,
't Kopperfeesttij‚ Vriendenschaar!
