Welkomstgroet

Zijt welkom, waarde Feestelingen!
Verheugd vergaderd ín deez’ Zaal,
Niet is er dat ons kan bedwingen,
De vreugde kent hier perk noch paal;
Wij vieren ’t feest van Kopperdag,
Hoezee! juicht hoezee!
Die zooveel vreugd voor ons vermag,
Hoezee! juicht hoezee!
Lang leve het Bestuur, in welvaart, rust en vreê !
In welvaart, rust en vreê.

Verheft met ons de jubeltoonen,
En smeekt met ons den Opperheer,
Dat Hij hun zorgen moog’ bekroonen,
En sterke hen al meer en meer.
Opdat zij zich van hunne taak,
Hoezee! juicht hoezee!
Steeds mogen kwijten met vermaak,
Hoezee! juicht hoezee!
Lang leve het Bestuur, in welvaart, rust en vreê!
In welvaart, rust en vreê!

Wil, Hemelheer! nog lang hen sparen,
Schenk hun gezondheid, lust en kracht,
Dat bij het klimmen hunner jaren,
Hun zorg daardoor zoo word’ verzacht!
Dat Eendragt in deez’ Vriendenkring,
Hoezee! juicht hoezee!
Ons bijblijv’ altijd onderling,
Hoezee! juicht hoezee!
Lang leve het Bestuur, in welvaart, rust en vreê!
In welvaart, rust en vreê!