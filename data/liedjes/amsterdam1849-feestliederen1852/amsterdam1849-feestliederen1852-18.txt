Hulde aan de boekdrukkunst

Komt, vrienden! juicht thans blij van geest,
Hier op ons Koppermaandag-feest !
Komt, heft den zangtoon aan en juicht als wij hier meê,
Komt, vlechten wij tot eer en glans,
Der Boekdrukkunst een lauwerkrans,
En juichen wij hoezee!

Ja, Drukkunst! u zij eeuwig prijs,
Van ‘t nut erlangen wij ’t bewijs,
Gij brengt ons voordeel aan tot nut van ’t algemeen,
Dus U zij dan deez’ zang gewijd,
Op 't feest dat aller hart verblijdt,
Genoegen schenkt meteen.

Gij waart de grondsteen van deez’ band,
Geleid door 's Allerhoogsten hand,
Wat men hier in deez’ kring Genoegen, Voorzorg noemt
O Ja, gij draagt daartoe steeds bij,
De stichting dezer Maatschappij
Dit is t waar men U om roemt.

Ja zonder U was nooit deez’ kring
Tot stand gebragt, zoo onderling ;
Het menschdom was gekneld in duister onverstand ;
Maar thans geeft gij Uw licht, voorwaar,
Voor ’t menschlijk heil in ’t openbaar,
Gezegend door Gods hand.

Dus Kosrer dan zij lof en dank
Door ons gebragt in vreugdeklank ;
Hij stelde door zijn hand die ed’le kunst ten toon,
Door ons híer allen zoo vereerd,
Als 't heil dat men op 't hoogst waardeert:
Her zij Hem dus tot loon!
