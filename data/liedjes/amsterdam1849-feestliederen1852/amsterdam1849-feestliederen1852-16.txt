Vriendschap en eendragt

Triomf! zoo klinkt ons feestlijk lied !
Nu deze dag ons vreugde biedt,
Rijst uit het hart en mond de opgeruimdste toon,
Daar ons, te zamen hier vergaârd,
De Vriendschap weêr genoegen baart,
O deugd, zoo heerlijk schoon!

Triomf! zoo juicht een elk verblijd;
't Genoegen ons hier voorbereid,
Wordt nu gesmaakt in onzen grooten vriendschapskring,
Hier ziet de vriendschap zich gekroond;
Hier wordt zij niet in ’t minst gehoond,
Zij vormt vereeniging!

Vereeniging! als door een band,
Gevoelen wij ons naauw verwant,
Die nu door ‘t zoetst genot te meer wordt toegehaald,
Terwijl uit aller oog en hart,
Geen kommer, leed, of druk, of smart,
Maar vrolijkheid slechts straalt.

O Vrienden! sluiten wij ons zaam,
Tot roem en eer van Koster’s naam,
Wiens eedle kunst ook hier zoo heerlijk wordt herdacht,
Genoegen blijve dan bestaan;
Zoo min als Voorzorg moog’ 't vergaan
Voor ’t volgende geslacht!
