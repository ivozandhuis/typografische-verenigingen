Drinklied

Komt, eens helder uit de borst
Moet ons lied nu klinken!
Maar — van zingen krijgt men dorst,
Zangers moeten drinken.
Vult dus ’t glas tot aan den rand,
Dan is ’t daad’lijk bij de hand.
Laat den feestzang stijgen,
Niemand mag hier zwijgen.

Elk zing’ mede; jong noch oud
Mag zich nu onttrekken;
Zingen moet toch, wel beschouwd,
Meerdre vreugde wekken.
Op Koster's feest zing’ men met moed,
Dan, ja dan gaat ’t altijd goed;
Uit de borst gezongen, 
Lustig, ongedwongen ! 

Patroons zijn nu ook hier vergaârd,
Waar w’ ons te zamen voegen,
Nu ’t derde Kopperfeest verjaart
Van Voorzorg en Genoegen.
De vrouwtjes zijn nu ook hier bij,
Vergenoegd, verheugd en blij.
Laten wij nu zingen, 
Juichen, dansen, springen ! 

