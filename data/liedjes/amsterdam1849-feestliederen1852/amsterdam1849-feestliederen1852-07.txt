Kosters roem

Waar zag de grootste kunst het licht, o waar?
Een kunst, waar alle kunst voor zwicht, o waar?
In Nederland, alom vermaard,
Ontstond dit groot geschenk voor daard’!
Hoezee! hoezee! hoezee!

Wie was de Stichter van die kunst, ja, wie?
Wie schonk het aardrijk zulk een gunst, ja, wie?
De man, die ons dien zegen gaf,
Ligt ruim vier honderd jaar in ’t graf!
Zoo lang! zoo lang! zoo lang!

Zijn naam leeft echter nog in ’t rond, ei? ei?
Deez’ dag ging hij van mond tot mond, ei? ei?
Ja, dezen dag vlecht men een kroon,
Aan Hollands eed'len Kunstenzoon!
Bravo! bravo! bravo!

Deez’ dag verkondigt luid de Faam, in ’t rond,
Een voor Oud-Neêrland dierbren naam, met grond;
Die naam leeft nog in volle kracht,
En duurt tot bij het nageslacht!
Gewis! gewis! gewis!

Thans staat gij, KOSTER! nog in steen, o ja!
Doch spoedig komt men op de been, weldra!
Och, dat men nu niet lang meer draal’,
Om U te plaatsen in metaal!
Tot vreugd! tot vreugd! tot vreugd!
