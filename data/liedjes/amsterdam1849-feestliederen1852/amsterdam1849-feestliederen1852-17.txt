De welkomstgroet

Wij vieren thans ons derde Feest
Vereenigd tot één doel,
Geen beter Feest is ooit geweest
Voor ons verrukt gevoel;
Blijv’ daarom dan dit Feest herdacht,
Door een paar eeuwen heen,
Het geeft ons werkenslust en kracht
Tot onze bezigheên.

Stelt dan nu dra den juichtoon in,
Met hoog verheugden geest,
En vieren wij in éénen zin
Dit hartelijk Vriendenfeest.
Dat ’t altijd dan een waarborg zj
Van ’t doel van onzen kring!
Zoo zingen en zoo juichen wij
Steeds in vereeniging!

Zetters, Drukkers, elk in zijn’ stand!
Het Feest, door ons gevierd,
Verbindt ons door een’ hechten band,
Door eendragt steeds gesierd.
Dat ons die eendragt heilig zij,
En onze vriendschap voed’!
Zoo zingen en zoo juichen wij
Bij dezen wêlkomstgroet!

Deez’ welkomstgroet zij ons altijd
Herinnering van het Feest,
Dat aller harten heeft verblijd,
In opgeruimden geest;
Dat ieder voorts zijn’ waarde voel’,
Als Lid van onzen kring,
En medewerke tot het doel
Van deez’ Vereeniging!