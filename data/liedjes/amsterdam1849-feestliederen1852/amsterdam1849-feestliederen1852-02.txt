Zoo moet het gaan

Komt Vrienden! Komt de feestzang hooren,
Juicht mede met een blijden geest,
Laat u thans niet door zorgen storen,
Het geldt van daag ons derde feest;
Dat moeten wij luidruchtig vieren
Met het best akkoord,
En met gejuich en zangen sieren
Zoo als het behoort:
Zoo streven wij naar ’t doel dat ons bekoort.

Dat doel ís Voorzorg en GENOEGEN,
De leus der kring, die in haar jeugd,
Reeds namen op haar lijst mogt voegen,
In welker steun zij zich verheugt;
Een steun, die zoo ons op kon beuren,
Dank zij elks Patroon,
En ook den heeren Donateuren.
Zingt dan, hun ten loon,
Een luid Vivat op welgemeenden toon.

Zóó zal het plantje welig bloeijen,
Door zulk een hechten steun geschraagd.
Zóó moog’ het tot een boom ras groeïĳen,
Waarvan ons nageslacht gewaagt.
Wanneer slechts Voorzorg en GENOEGEN
Het doel van ons steeds blijft;
En bĳ gejuich of rustloos zwoegen
Twist nooit bovendrijft —
Geen pen is er, die dan ons heil beschrijft.

Zoo voegt het Koster’s feest te vieren,
In zulk een luisterrijk lokaal,
Dat ed'le kunstsmaak zoo woû sieren,
Bij ’t alleraangenaamst onthaal;
Brengt hulde aan ’t edelaardig pogen
Dat ons zoo vereert,
En mogen wij nog dikwijls bogen
Op wie zoo trakteert;
Frascati is al wat ons hart begeert!
