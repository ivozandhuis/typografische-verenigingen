Lied op het vereeren der medailles

Al is de Medaille geen eerkruis of ster,
Toch staat zij steeds deftig en blinkt reeds van verr’.
Blijft, Vrienden! haar dragen
Nog jaren en dagen ;
Gij hebt haar op ‘t glansrijkst verdiend!
Zij spoor’ U steeds aan,
Om voorwaarts te gaan,
En moog’ ons nog naauwer verbroedren;
Uw ijver en vlijt
Blijft nu en altijd
Aan ‘t heil van ons allen gewijd.

Heeft Vriendschap er thans uwe borst meê versierd,
Op ’t Kopperfeest hier op nieuw weêr gevierd;
O doet ons nog jaren
Hier vreugde vergâren,
GENOEGEN en Voorzorg zij ’t doel.
Dat heerschzucht noch dwang
De vriendschap vervang,
Die Gij ons voortdurend wilt schenken;
Vervult uw bestuur
Met lust en met vuur,
De bloeit deze Kring op den duur.

DAMES:
Maar, Heeren Bestuurdren! wij hebben een vraag -
Wij zijn wat nieuwsgierig, en kijken eens graag
Laat dus nu de Vrouwen
Met vreugde beschouwen
Wat Vriendschap men U heeft betoond.
Schenkt ons dat plezier,
Zijt er trotsch op en fier,
Laat ras uw Medailles maar kijken;
Wat blinken ze schoon!
Hij, die ze vertoon,
Ontvangt hier een kus tot zijn loon

HEEREN:
Wel Vrouwtjes! wel Vrouwtjes! heet dat nu fatsoen?
Medailles te kijken, en dat voor een zoen!
Maar... gaat vrij uw gang maar,
En houdt thans uw wang klaar,
Zij hebben ’t ook dubbel verdiend.

TE ZAMEN:
Ja, lof zij ’t Bestuur
Gebragt in dit uur,
Bij kussen en drinken en zingen.
Hun voorzorg en vlijt,
Die ’t hart ons verblijdt,
Zij nogmaals een danktoon gewijd!