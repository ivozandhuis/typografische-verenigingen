Hulde aan Koster

Juicht nu, Vrienden! vlecht laurieren !
Wijdt deez’ dag een’ dankbren toon!
Wilt u in uw feestdos sieren,
Windt uw KOSTER nu een kroon!
Wilt uw’ juichtoon niet verdooven
Wat de tijd ook kon ontrooven,
Viert thans feest in d'Amstelstad!
KOSTERS kunst blijft hoog geschat!

Haarlem! in uw oude wallen
Werd de grond der kunst gelegd ;
Laat dan ook uw’ juichtoon schallen,
Als men u hier kransen vlecht,
Ja, ook menig tal van jaren
Werd reeds aan uw boord, o Sparen !
Heel der menschheid heil gebragt,
Als onttogen aan den nacht.

Mogen dan haar Steunpilaren,
Die ons steeds hun gunsten biên,
‘s Hemels zegen ruim ervaren
En hun vlijt gezegend zien!
Moog’ dit jaar weêr blijken geven,
Ja, dat blijft ook al ons streven,
Van die onvermoeibre vlijt,
Steeds aan Hollands roem gewijd!

Heil dus allen, door wier pogen,
Boekdrukkunst! uw glans vermeert;
Heil hun, die uw schoon verhoogen,
En die heel ons hart waardeert.
Heil het huis, waarin ons streven,
Moog’ Gods hand het zegen geven,
Steeds aan KOSTER is gewijd,
Door de vruchten onzer vlijt!