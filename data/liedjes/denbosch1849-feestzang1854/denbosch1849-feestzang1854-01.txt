Feestzang

Weer licht de Feestdag , Kunstgenooten!
Weer breekt des jaardags morgen aan,
Waarop, voor waarheid en beschaving ,
Het heerlijkst licht is opgegaan ;
Weér mogen wij met feestlaurieren
Het beeld van LAURENS KOSTER sieren,
Weer juichen wij verheugd van geest,
Daar wij zijn voetstuk blij omringen,
En uit de borst zijn loflied zingen:
’t Is KOSTERS Koppermaandagsfeest !!!

O, Kon zijn geest uit 's Hemels zalen
Waar steeds hem hooger glorie wacht ,
Nog eens op aarde nederdalen
En zien wat hij heeft voortgebragt ;
Zien hoe de kunst, waaraan hij 't leven,
Het eerste aanzijn heeft gegeven,
Niet bij haar oorsprong stil bleef staan,
Langs 't pad door hem haar aangewezen,
Tot hooger luister is gerezen,
Bestendig is vooruitgegaan.

En kon hij ’t heerlijk licht aanschouwen
Dat in der vroegen eeuwen nacht,
In een’ ontelb’ren schat van boeken ,
Door zijne kunst is voortgebragt ;
Hoe zelfs aan d’allerverste stranden ,
In vroeger onbekende landen,
Onwetenheid allengs verdwijnt
En, spijt de donkre nevelwolken ,
Bij vroeger onbeschaafde volken
Het licht der waarheid helder schijnt,

Hoe zou hij zich met ons verblijden,
Hoe juichen in het heerlijk licht,
Waarvoor, bij 't went'len van de eeuwen
Al meer en meer de dwaling zwicht,
Hoe juichen bij de held’re stralen,
Die door zijn kunst op aarde dalen;
Verbaasd bij hare werking staan,
En, zeker dat geen nacht'lijk duister ,
Ooit de aard weér slaat in boei en kluister,
Weer vrolijk naar den Hemel gaan.

Kunstbroeders! die te zaam vereenigd
In gulle vreugd dees feestdag viert,
En bij het klinken der bokalen
Weer KOSTERS beeld met lauw’ren siert ;
O! Zij het steeds ons werkzaam streven,
Bestendig voor de hanst te leven,
Getrouw te zijn aan onzen pligt ;
Dan zal ook ons de glorie kroonen ,
Dat wij, als KOSTERS echte zonen,
Verbreiders zijn van Deugd en Licht.

Patronen! die ons werk blijft geven,
U zij deez’ heilwensch toegebragt ,
Moog’ welvaart steeds Uw arbeid kroonen ;
Dat U steeds heil en voorspoed wacht!
Het lot schenke U zijn beste gunsten,
Daar gij de schoonste kunst der kunsten
Door al Uw pogen houdt in stand;
Moge allen zich hiertoe vereenen ,
Zoo bloeij’ door volgende eeuwen henen,
De roem van 't oude NEDERLAND!