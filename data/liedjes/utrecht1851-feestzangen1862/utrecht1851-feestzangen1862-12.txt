Feestvreugde

Laat ons bij de vrolijkheid
Nog eens lustig zingen !
’t Breekt een poosjen weêr den tijd,
’t Doet de zorg verdringen ;
’t Zingen bij een goed glas wijn
Geeft de vreugd eerst regten schijn;
Laurens Coster’s Zonen 
Zingen blijde toonen! 

Schenkt de glazen boordevol,
Thans op zij de zorgen;
Brengt uw hoofd maar niet op hol,
’t Sparen wacht u morgen ;
Hier past slechts de vrolijkheid,
Hier drinkt men elkaâr bescheid;
LAURENS Coster’s Zonen
Zingen blijde toonen !

Wie zou op een Feestgetij’
Niet eens hartlijk klinken ?
Met ziju liefje zij aan zij’
Niet eens lustig drinken ?...
Wie ’t niet doet is maar een kwast,
Die op ’t Kopperfeest niet past;
Doch wij, Coster’s Zonen !
Zullen ’t anders toonen !

Maar — bij ’t zingen van zoo’n lied
Zien wij menig mondjen,
Dat ons gaarn de lipjens biedt
Tot een zoenend rondjen !
't Zal dan ook geen zonde zijn
Meisjes! weest maar niet zoo fijn!
Biedt de Coster’s Zonen
Vrij uw mond en koonen !

’t Spreekwoord zegt: „Een kus is stof !”
Wie ’t niet wil kan vegen;
Adam was in Edens hof
Reeds er toe genegen; —
Waarom zouden wij ook niet,
Als de tijd het ons aanbiedt,
Hier, als Coster’s Zonen !
Moedig ons betoonen ?

Alles gaat in eer en deugd,
Opgeruimd van zinnen;
't Is ’t gevolg van reine vreugd
En van goed beginnen; —
Feestgenooten, klinkt in ’t rond,
Zingt en juicht met hart en mond:
„LAURENS Coster’s Zonen
Zingen blijde toonen
