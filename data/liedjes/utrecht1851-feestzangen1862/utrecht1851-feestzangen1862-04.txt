Vreugdezang

Als een jaarkring is verdwenen,
Met zijn voor- en tegenspoed,
En een nieuwen is verschenen,
Dan verheugt het ons gemoed; —
Wij treden met verrukten zin, 
Den pas begonnen jaarkring in.

Als natuur ons hare krachten
Van den hemel nederzendt,
Dan bezielen ons gedachten,
Waar men spoedig zich aan wendt:
't Zijn die van 't blijde Kopperfeest,
Waarnaar het wachten is geweest.

Als de dag dan is gekomen,
Coster! aan Uw vond gewijd,
Wordt het beste pak genomen
En — een glaasje op zijn tijd.
Men denkt dan aan geen pers of haak,
Maar ieder past op zijne zaak.

Als de Drukker en de Zetter
Met hunn’ vrouwtjes feestwaarts gaan ,
Laat de Binder en de Pletter
— ’t Spreekt van zelv’ — het werken staan.
Zij vieren feest — en denken maar :
„Zoo’n pretje komt maar eens in ’t jaar”.

Dames.
Als het u nu moog bevallen,
Dat wij deelen in uw gunst,
Zal de wensch zijn van ons allen:
„Leve lang de Boekdrukkunst !
Leef allen weder in dit jaar
Gezond en vrolijk met elkaär!”

LEDEN.
Wijze: De wereld is in rep en roer.

Wij voegen bij den wensch van u
Den onzen, ja, wij zingen nu:
„Lang moogt gij allen leven, 
Tot sieraad van de maatschappij
En van der Typographenrij !
Hoezee! dit zij uw streven!”
