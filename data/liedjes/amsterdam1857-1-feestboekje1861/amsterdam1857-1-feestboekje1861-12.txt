Hulde aan het bestuur

Thans heffen wij den feestzang aan,
Tot eer van het bestuur;
Voor alles, wat het heeft gedaan
Tot dit genoeglijk uur.
Gewis, de taak is ernstig, zwaar,
Door het bestuur volbragt;
Slaan wij de handen in elkaêr,
Dan valt die taak eerst zacht,

Het eerste komt de President,
Hem zij thans eer gebragt;
Zijn vluggen geest, zijn ferm talent,
Zij hulde toegedacht.
Den President zij mede hier
Onz’ hulde toegebragt;
Aan Neerlands Drukpers en Banier
Schonk hij ook licht en kracht.

De Secretaris is een Fries,
In ’t regt, een stijve kop;
Zorgt voor ’t onnoodig geldverlies
En schrijft de boeten op.
Hoera! voor hem een toast gesteld :
Dat hij nog tachtig jaar
Behendig meê de centen telt
Dit wenschen we al te gaêr,

De Penningmeester (Duitendief ?!)
Hield zich ook ferm en flink;
’t Ontvangen was zijn grootst gerief,
In ’t reeknen bij de pink.
Ook hem zij onze zang gewijd,
Hij is een eerlijk man,
En dank, ja dank hem toegezeid,
Dat hij zóó reeknen kan.

U, die, aan zang en spel gewijd,
Dit jaar het uwe droeg ,
Zij hartlijk dank hier toegezeid
Door den geheelen ploeg.
Ja allen, die hier zijn vergaêrd,
Betuigen thans uw lof,
Uw stem blijv’ lange nog gespaard,
Benevens ruime stof.

En gaan wij straks verheugd naar huis,
Met 't vrouwtje aan onz’ zij
(De jongheid zegge: 't is een kruis;
Steekt daar een speldje bij),
Dan hopen wij een volgend jaar
Weêr zaam te zijn op schans
En Scheiden vrolijk van elkaêr
Na wals en polkadans.
