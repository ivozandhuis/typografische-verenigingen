Lof der drukkunst

Thans praalt weêr 't heuglijk Kopperteest,
Komt, Makkers! laat uw juichtoon hooren ,
Geen bange zorg vervull’ den geest,
Maar stemmen wij in blijde koren;
Thans rust de pers; thans rust de haak,
De Voorzorg zal ons vreugd doen smaken,
De vruchten onzer schoone zaak,
Zal het Genoegen steeds volmaken 

De Boekdrukkunst zij eer en lof!
Haar waarde is niet af te meten,
Het menschdom brengt haar dankenstof.
Want zij verbreekt der domheidsketen ;
Door haar werd kennis aangebragt ,
Wie haar vereert zal wijsheid gâren;
Zij blijft, met onweêrstaanbre kracht,
Zich aan het menschdom openbaren 

Getuigt dit Oost- en Westerkrans 
Waar domheid was ten troon gezeten,
Hoe zij met onverdoof bren glans,
Verbrak der slaafsche boei en keten;
Het Noorden schonk zij ’*t helderst licht,
In ’t Zuiden bleef haar invloed dalen,
Zij zal, wat tijd en lot ook sticht,
Het al verlichten door haar stralen

Wie zal, wiens hart voor Drukkunst gloeit ,
Ons deez’ gepaste vreugd benijden,
Daar wij, als aan haar schoon geboeid,
Hier door dit feest een offer wijden ;
Dit feest getuigt hoe de edle kunst,
Wordt meer en meer in bloei verheven,
En wij, wij danken ’s Hemels gunst,
Die ons de Drukkunst heeft gegeven
