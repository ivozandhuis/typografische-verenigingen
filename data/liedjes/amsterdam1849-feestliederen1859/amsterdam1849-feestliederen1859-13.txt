Wederzien

Is de Kopperdag genaakt,
Waar reeds lang naar werd gehaakt ,
Op dat Feest van Costers naam
Voegen wij ons weêr te zaâm;
Welgevallig ziet elkeen,
Broeders, vrienden om zich heen,
Vreugd bestraalt ons in dezen stond,
Welkom bij 't weêrzien, klinkt weêr in 't rond. 

Nu vereenigd, klinken wij,
Op de bloei der Drukkerij!
Op de bloei van onzen Kring,
Duurzaam heil, ontwikkeling;
Jubelzang en gulle taal,
Dav'ren in Apollo's zaal;
Steeds ontvloeije uit aller mond,
Welkom, ja welkom bij ’t weêrzien in ’t rond. 

Als de Feestzon is gedaald,
Zij de wensch op nieuw herhaald,
Dat wij op een andren keer,
Weêr vergadren als weleer;
Scheiden wij verheugd van geest,
Van elkaâr op ’t Costerfeest,
Ja, bij t weêrzien in deze zaal,
Zij weêr ’t welkom uw’ harte taal.
