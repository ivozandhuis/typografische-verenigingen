Feestzang der Typographen

Weest welkom, welkom, Feestgenooten!
Hier op ons vrolijk Kopperfeest;
Verheugd èn hart, èn mond ontsloten;
Ter eer van Coster ’t allermeest
Wij juichen met verruimde zinnen,
En jublen op deez’ blijden stond,
Voor de edle Drukkunst in het rond,
De Drukkunst, die wij allen minnen.
Ja, met verheugde taal,
In deez’ getooide zaal,
Ter eere dan van hem 
Verheffen wij al zingend onze stem.

In Haarlems oude grijze wallen,
Zag hij het eerste levenslicht.
Voor Coster moet den juichtoon schallen,
En voor hetgeen hij heeft verrigt. 
Wat zou deze aarde toch wel wezen,
Als men de Drukkunst eens niet kon!
Maar, God zij dank! een heldre zon,
Is door zijn vinding thans verrezen,
Die licht der wereld bìedt,
Voor hem klinkt dus ons lied;
„Door ons, t nageslacht,
Zij hem een toon van dankbaarheid gebragt.

Weêr mogt een jaar daarhenen stroomen,
Weêr vieren we een genoeglijk uur,
En zijn tot feestvreugd zaämgekomen ;
Dat 't zoo nog lange jaren duur!
Mogt elk voorspoedig blijven leven,
Bevrijd van onspoed en gevaar ;
Dit wenschen we allen voor elkaâr ,
En vriendschap blijve steeds ons streven!
In onzen vriendenkring,
Woon’ eendragt onderling;
Dat is 't grootst genot
Zoo zijn we altijd tevreden met ons lot.

Ook u, genoode Feestelingen !
Patroons, en allen hier vereend ;
Wij voelen ons van dank doordringen,
Dat ge ons uw ondersteuning leent
Blijft, blijft ons doel en pogen schragen ,
Door hulp en bijstand, waar gij kunt;
Uw goedheid zij ons steeds gegund,
Als wij u die welwillend vragen.
Zoo bloei deez’ Societeit,
En word meer uitgebreid ;
Zij geev’ rijke vrucht
En helpe een elk in lijden of gezucht.
