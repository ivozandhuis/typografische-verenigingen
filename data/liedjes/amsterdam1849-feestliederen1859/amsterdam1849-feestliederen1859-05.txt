Aan Koster

Wie toonen wil dat Hollandsch bloed
Door hunne adren vloeit,
En dat ook Costers waren gloed,
In hunne harten gloeit;
Die stell’ met ons vereend van zin,
Het hoog en hartig lied,
Ter eer van vader Coster in,
En zwijg voor vreemden niet !

Triumf! het licht dat hij ontstak,
En ’t wereldrond bescheen;
Zijn kunst, die domme waan verbrak,
Dreef duistre nevels heen.
De zachte straal die zij ons gaf,
Verlichtte het verstand;
Werd voor de kennis steun en staf,
In vasten grond geplant.

Toen week de dwaling, en haar band
Die nog ’t verstand beknelt,
Reet los, en in ons Nederland
Werd ’t eerste licht hersteld !
Hier werd het eerste zaad gezaaid,
’t Ontkiemde tot een plant;
De vrucht, die nu de kennis maait,
Is vrucht van Nederland.

o Coster! naam, aan Neêrland waard,
Wie wijdt u niet zijn lied?
‘t Heil, dat op uw gaven staart,
Vergeet den gever niet,
Uit duizend monden vloeit uw lof;
Den zang aan u gewijd,
Uw roem duurt langer dan het stof,
Behoort de onsterflijkheid !
