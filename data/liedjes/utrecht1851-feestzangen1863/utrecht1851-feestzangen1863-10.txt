Feestlied

Bij het klinken der bokalen,
Bij ‘t genot van zang en dans,
Laat de vreugd zich niet bepalen,
Maar zij praalt met heldren glans!
Daarom, blijde Coster’s-zonen,
Wordt die vreugd op ‘t Kopperfeest
Uitgegalmd op hooge toonen,
Zaäm gesmaakt in éénen geest.

„Ach! wat zou de wereld wezen,
„Zonder vrouwtjes , zonder wijn?’
Zegt een lied van lang vóór dezen,
Wij, wij voelen ook die pijn! —
Maar, wat zou de wereld wezen,
Als ’t geen Kopperfeest mogt zijn? ...
Dan kon geen doctoor genezen
Al der Typographen pijn!

Doch, zóó ver zal ’t wel niet komen,
Daarom , vrienden! goeden moed!
Laat uw vreugd maar niet betoomen ,
Dan gaat 't als van ouds weêr goed,
Neemt uw liefje bij haar handje,
Danst met haar maar vrolijk rond,
En houdt zij u bij uw pandje,
Dan verliest gij nimmer grond!

't Puik van Utrechts, Typographen,
Meisjes, ziet gij hier op 't feest!
Met hen moogt gij springen, draven,
Niets bedwingt hun blijden geest.
Geef gerust aan hun uw handje,
En danst dan maar vrolijk rond,
Houdt men u dan als een pandje,
Dan houdt gij een vasten grond.

En is weêr een jaar vervlogen,
Is het feest weêr opgedaagd,
Dan ziet men ín ’s meisjes oogen:
„Ach, werd ik maar weêr gevraagd !”
Komt die vraag, — geef dan uw handje
Aan dien beedlaar maar gerust!
Welligt houdt hij u bij 't pandje ,
Als hij proeft hoe lief gij kust!

Daarom, Broeders! daarom liefjes,
Viert maar blij uw Kopperfeest;
Scheldt elkander vrij voor diefjes,
Maar zóó, dat g’ elkaâr niet vreest !
Want de vreugde moet geen wroegen,
Zij moet niets dan vreugde zijn,
Dan drinkt elk steeds met genoegen
Op dit Feest een goed glas wijn!
