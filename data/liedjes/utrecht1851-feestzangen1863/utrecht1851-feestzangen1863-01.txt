Feestmarsch

Vader Coster! vrolijk vangen
Wij met U den Feestmarsch aan,
Hoor den danktoon, hoor de zangen
Die uit onze borsten gaan!
't Kopperfeest rees aan de kimmen,
En op d’ avond van dit Feest,
Moet ons aller juichtoon klimmen
Met een hoogst verblijden geest.

Coster! Gij zijt uitverkoren
Om te prijken aan ons hoofd!
Doch gij kunt ons lied niet hooren,
Deze vreugd is ons ontroofd. —
Konden wij U eer bewijzen
Voor hetgeen uw vinding biedt :
Hooger zou den danktoon rijzen,
Meer verheven was ons lied !

Kunstgenooten, dankbre Zonen
Van dien grooten Landgenoot !
Wil de Kunst van Coster kroonen,
Schoon reeds eeuwen na zijn dood.
Roemt de Drukkunst, roemt haar waarde!
Neêrland's grond sehonk ons die gunst!
Hooger staat toch niets op aarde
Dan de edle BOEKDRUKKUNST!
