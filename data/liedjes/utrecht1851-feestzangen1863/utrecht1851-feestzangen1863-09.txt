Aan Laurens Coster

U, LAURENS COSTER
Zij vooral een lied gewijd!
U te vergeten
Ware ondankbaarheid.

't Is daarom, dat wij op dit Feest
Herdenken. wie gij zijt geweest,
Hoe gij, na zeer veel moeite en vlijt ,
Uw nieuwen vond vertoonde.

U, LAURENS COSTER, enz.
Met regt verreest gij in metaal
Op Haarlems markt, met vreugdonthaal,
Men noemde toen uw edle kunst:
„De grondzuil der verlichting:

U, LAURENS COSTER, enz.
Was Haarlems markt wat digter bij,
Dan stonden wij al aan uw zij'
En bragten, met veel plegtigheid,
U, Coster, serenades.

U, LAURENS COSTER, enz.
Maar toch, wij vreezen dat dát plein
Voor ons niet groot genoeg zou zijn ,
Daar haast uw kroost zoo talrijk is,
Als ’t zand aan Zandvoorts duinen.

U, LAURENS COSTER, enz.
En daar dit nog vermeerderd wordt,
Komt telken jaar meer plaats te kort,
Want typographen-fokkerij
Is altijd nog de mode!

U, Laurens COSTER, enz.
Dus elk herdenk’ op eigen trant,
Uw vinding naar 't gebruik van 't land,
En brenge met gepaste vreugd,
U, Coster, zijne hulde!

U, Laurens Coster, enz.
