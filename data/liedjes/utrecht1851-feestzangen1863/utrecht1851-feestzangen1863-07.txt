Drinklied

Heden is 't weêr Kopperfeest,
En wij vieren ’t, blij van geest,
Onder klinken, drinken, zingen
Onder lagchen, dansen, springen.
Pret, pret, allemaal pret!
Alles vreugde zonder smet !

Utrechts Typographenschaar
Viert haar feest nog telken jaar;
Zij weet Nut en ook Genoegen:
Netjes bij elkaâr te voegen,
Pret, pret, allemaal pret
Smaakt men bij haar zonder smet !

Wat men hoort of wat men leest:
Nergens viert men zulk een feest!
Slechts bij echte Coster’s Zonen
Ziet men ware vreugde wonen; —
Wijn, wijn, liefde en wijn
Geeft aan ’t feest den regten schijn.

Lieve meisjes sieren 't feest;
Vrouwtjes, vergenoegd van geest!
Elk ziet men hier vreugde smaken,
Niemand denkt om zorg of zaken,
Feest, feest, allemaal feest,
Smaakt men thans hier ombevreesd!

Zingt dan, Typographenschaar
Op Uw Koppernieuwejaar : 
Neemt dan elk de volle glazen ,
Klinkt in 't ronde dat zij razen !
Pret, pret, allemaal pret,
Alles vreugde zonder smet!
