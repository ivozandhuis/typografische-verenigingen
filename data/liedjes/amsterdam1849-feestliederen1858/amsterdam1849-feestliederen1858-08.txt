De boekdrukkunst in hare waarde

Op nu, makkers! op gij allen,
Die u aan de Drukkunst wijdt,
Laat uw juichtoon davrend schallen ,
Op het Feest ons thans bereid;
Strooijen wij nu eerlauwrieren
Voor den Vinder onzer kunst,
Welig blijft zijn bloemptje tieren ,
Mild besproeid door 's hemels gunst.

Statig rijst den fieren stengel,
En brengt bloem bij bloemen voort,
Zendt, als eene vrede-engel ,
Hare geur van oord tot oord ;
Ja, in de allerverste deelen,
Waar de zon haar stralen schiet,
Blijft zij met verkoestring streelen,
Daar zij ’t hart verkwikking biedt.

Kunsten, edle wetenschappen,
Zelfs geleerdheid, hoe vermaard ,
Kunnen door haar voorwaarts stappen .
Niets belemmert hunne vaart.
Zij behoort aan 's vorsten troonen,
Aan de hut schenkt zij haar glans ,
Juicht dan nu, gij Adams zonen!
Licht kwam van den Hemeltrans-

Edle Drukkunst! ja, uw luister,
Roemt geen sterfling naar waardij,
Gij schiep licht uit aklig duister ,
Zelfs in bange slavernij ;
Wijsheid is uw doel voor ’t leven,
Op de paden hier beneen ;
Gij voert, door de schoonste dreven ,
Naar het reinste doel ons heen.