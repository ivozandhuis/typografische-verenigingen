Boekdrukkunst de kunst der kunsten

Broeders, kunst- en feestgenooten !
Viert thans Costers rijke vond ,
Die veel heerlijks heeft ontsloten ,
Op den Nederlandschen grond ;
Die de wereld deed verlichten,
Tot de onbekendste hoek,
Groote wondren deed verrigten,
Door zoo menig kostbaar boek ;
Viert dit Feest met vreugdgeschal, -
Dat geen natie vieren zal.

Duistre domheid dekte de oorden ,
Somber dwaallicht glansde alleen ;
Kennis doolde, wijsheid smoorde,
Diepe rust was algemeen ; —
Maar de Godheid gaf zijn’ zegen,
't Licht breekt door! de nacht werd dag!”
Coster had het licht verkregen,
Wat geen mensch ooit vroeger zag ;
Viert dit Feest met vreugdgeschal,
Dat geen natie vieren zal.

Op vernufts onzigtbre vleuglen
Stijgt zijn geest als de adelaar,
Wondervol begrip bezielt hem
En het eerst begin is daar !
Gansch Euroop lag nog in ’t duister,
Door het treurig kunstgemis ;
Haarlem blijft steeds op u roemen,
Spiegel der Behoudenis
Viert dit feest met vreugdgeschal,
Dat geen natie vieren zal.