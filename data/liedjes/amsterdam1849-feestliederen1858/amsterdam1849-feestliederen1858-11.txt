Onze koppervreugd

In Apollo moet men wezen,
Om te vieren vrolijk feest ;
Daar is men, ja ’t staat te lezen,
Op 't gelaat, regt blij van geest.
Waar wij naar haken, is pret te maken,
Als het Kopperfeest is daar;
Vrolijk te zingen, lustig te springen,
Kijk dat’s aardig, is het niet waar?
Weg met alle smart,
Vreugd alleen kent nu ons hart!

Lieve Meisjes! lieve Vrouwen!
Doet uw hartjes regt te goed,
't Kopperfeest met u te houén,
Is ons mannen, o! zoo zoet.
Met u te klinken, lekker te drinken,
't Heerlijk nat, de edele wijn;
Vreugd te genieten, wie zou dat verdrieten?
Wel wie zou niet vrolijk zijn!
Maar ach! het is naar,
Maar EENS komt die pret in ’t jaar!

Ja, wij zouden gaarne willen,
Dat het minstens viermaal was;
Maar, dat zijn toch dwaze grillen,
Hessel hield geen cent in kas.
Wat zou hij kijken, 't zou hem niet lijken ,
Als zij eens zoo werd geligt;
Neen, neen, wij willen, de kas niet villen,
Vriendje houd u kist maar digt ;
Beter is 't dan maar,
Feest te vieren eens in ’t jaar.

Daarom dan nu opgezongen,
Weest deez’ avond regt verheugd;
Vrolijk door elkaar gesprongen,
Leve onze Koppervreugd !
Na al ons zwoegen, schenkt het genoegen,
Onderling het schoonst vermaak,
Dat persen en haken, steeds draaijen en kraken,
Altoos bloeije ieders zaak;
Dan vieren wij blij,
Eens in ’t jaar ons feestgetij!
