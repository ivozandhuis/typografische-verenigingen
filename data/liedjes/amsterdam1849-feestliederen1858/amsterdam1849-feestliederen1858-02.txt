Kosters lof

Wie Neerlandsch vrijen grond bewoont
Juicht! op dit feestgetij,
Waar d’edle Coster wordt bekroond ,
Als de eer der maatschappij.
Men juicht met ons, verrukt van geest,
Daar ’t Hollandsch glorie geldt,
Daar dit, zoo schoon herinringsfeest,
De roem der Vadren meldt.

't Was Coster, die de duisterheid ,
In ’t helderst licht herschiep,
Die door vernuft en kunstbeleid ,
Een kunst te voorschijn riep,
Die heel de wereld vreugde schonk,
Waardoor de wetenschap,
Alom in vollen luister blonk
En steeg ten hoogsten trap.

Hij, wien het hart voor Neerland klopt ,
Die wijsheid eert en deugd,
Voelt zich den boezem overkropt,
Van wellust en van vreugd ;
Hij deelt in ’t rein genoegen mée,
Dat elk uit de oogen straalt ,
En hoort verrukt het blij hoezee!
Door ons driewerf herhaald.

Dat blij hoezee is u gewijd,
O! edlen Landgenoot !
Die de eer en roem der wereld zijt,
En Hollands roem vergroot;
Uw naam, wat ook de tijd verslind,
Houdt eeuwig, eeuwig stand,
En onze Kring, dien zij verbindt,
Hij bloeit in 't vaderland!