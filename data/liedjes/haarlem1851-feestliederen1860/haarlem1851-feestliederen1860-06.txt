Vriendschap
 
Laat ons gezellig hier verkeeren ,
Ware vreugd bekroont ons dan:
Immer hier verdriet te weeren,
Dat ons hart verstoren kan,
Laat een ander ons benijden !
Ja wij willen, ja wij willen,
Ja wij willen ons verblijden.

Zanglust schenkt ons veel behagen,
Vriendschap legt een vaste band;
Stel in deze kring veel waarde ,
Biedt elkaÃªr vrolijk de hand.
Kwelt ons kommer, druk of zorgen !
Wij verbannen, wij verbannen,
Wij verbannen leed tot morgen.

Komt dan, Vrienden! laat ons zweren,
Deze band getrouw te zijn,
En de deugd altoos te eeren,
Nooit te handelen in schijn,
Dan zal ramp noch leed ons smarten,
Ja wij zweren, ja wij zweren,
Ja wij zweren dit van harte.

Kom laat ons dan in Vriendschap leven,
Ongeveinst uit hart en mond
En elkander blijken geven
Van ons liefderijk verbond,
Laat ons doen gelijk wij spreken,
Schenkt dan in en drinkt ten teeken,
Van getrouwe, van getrouwe,
Van getrouwe Vriendschap.
