Geen fouten zetten!

Ieder weet hoe ’t is geschied
Met den druk zijn vinding;
Maar nog weet een ieder niet,
Wat daar in verbinding
En mee in betrekking staat.
Die daar geen geloof aan slaat,
Lijdt wis aan verblinding.

Louw had tweemaal ’t alphabet
Uit het hout gesneden,
En toen netjes opgezet;
Hij was best tevreden.
Daar kwam fluks zijn zoontje aan,
Die zou ras aan ’t zetten gaan,
Schoon niet zoo als heden.

Zijn copy was 't woord: PAPA,
En de haak zijn handjes;
Hij bond toen het zetsel dra
Op, met een paar bandjes.
Maakte toen, al ging 't wat stroef,
Op zijn eerste werk een proef;
Want hij vlood voor standjes.

Toen trad hij in alle haast
Naar zijn vader Louwtje;
O, wat stond die man verbaasd
Van dat fraaije smoutje.
»ANDRIES!” riep hij, "kom eens hier!
"Wat maakt gij voor een pleizier?
Ge hebt het achter 't mouwtje.”

Vader COSTER was een man
Die al spoedig knorde;
Hoe! nog kwaad zijn? maar was dan
't Smoutje niet in orde?
Denk eens hoe het knaapje 't dée:
Een P en een A en een A en een P,
Toen was 't PAAP geworden.

Coster weende; — want zijn geest
Deed hem een’ voorspelling;
’t Eerste smoutje dat hij leest,
Baart hem angst en kwelling.
"Al mijn nakroost" psrak hij, "zal"
Fouten zetten zonder tal
Zoo is mijn bestelling

Verder sprak hij: "elk bij 't vak,
Die wordt PAAP geheten,
Houdt vooral die in uw zak,
Of ge moet 't maar weten.
Zoo zegt de geschiedenis;
En wat daar nog meer van is,
Ben ik glad vergeten
