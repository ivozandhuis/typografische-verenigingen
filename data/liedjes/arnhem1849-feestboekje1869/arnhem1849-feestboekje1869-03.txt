Aan de boekdrukkunst

Drukkunst! bron van licht en leven;
Drukkunst! bron van ons bestaan!
Waar wij u een eerkrans weven,
Neem ook daar ons loflied aan!
Blij van geest
Werd dit feest
Door opregte Costerszonen
Aangerigt, om u te toonen
Dat, én nu én te allen tijd,
Gij die hulde waardig zijt.

COSTER’s vinding! wie zal *t malen
Welk een heil ge ons schenken mogt
Wie heeft woorden, wie kent talen
Om te schetsen, wat ge ons wrocht?
Neen! geen mensch
Kan naar wensch
Uw waardij voldoende schatten ;
Noch uw grootsch bestaan bevatten ;
Noch uw lof bezingen. — Neen!
Dat kan het gevoel alleen.

Roem der aarde! wie zal 't meten,
Wat al volks gij hebt verlicht?
Wie — ja wie zal 't ooit vergeten
’t Goede dat gij hebt gesticht?
Neen, geen nood!
Slechts de dood
Kan ons aan ’t gevoel ontrukken,
Dat we uw edele vruchten plukken.
Maar zoo lang als ’t leven lacht,
Worde u glorie toegebragt.

Laat dan vrij Germanje roemen
Dat zij u het eerste vond;
Toch vlecht onze hand u bloemen,
Zoo als zij die nimmer wond,
Wat de tijd
Sloopt of slijt,
Neerland zal u nooit vergeten.
Ja, dat doen wij heden weten,
Nu wij vieren één van geest,
’t Wijd beroemde Kopperfeest.
