Typografen-feestlied

Wien ’t hart naar edle vriendschap dorst,
Van valsche hartstogt vrij;
Hij zing’ met ons uit volle borst,
Ter eer der drukkerij.
De mond getuig’ wat ’t hart gevoelt,
Eén zijn wij in ons lied;
Waar vreugd en blijheid wordt bedoeld,
Daar past geen aardsch verdriet.

DAMES.
Ja, wij ook werpen alle leed
En zorgen in den ban;
De feestvreugd is aan ons besteed,
Zoo goed als aan den man.
Maar denken wij: ’t is eens in ’t jaar
Dat ons zoo’n pretje wacht,
Zijn wij dus vrolijk met elkaar,
Al was 't den ganschen nacht!

HEEREN.
Als broeders zijn wij hier vergaard,
Door de eendracht zaamgebragt;
Dit uur is dubb’le vreugde waard,
Daar ’t gul ons tegenlacht.
Wij sluiten weer met hart en mond,
In ’t nieuw begonnen jaar,
Het ons zoo dierbaar vast verbond
Van vriendschap met elkaar.

DAMES.
Als zusters kwamen wij bijeen,
Geleid aan de arm des mans;
En voelden wij ons ooit tevreen,
O neen! zoo niet als thans.
Smeedt gij hier trouw, verbroedering,
Zoo innig, goed, en vast,
Wij doen ’t als vrouwen onderling,
Gelijk het vrouwen past.

Komt, broeders! zusters! vrienden! komt!
Juicht! juicht ! gelijk 't betaamt!
Wiens hart zich sluit, wiens stem verstomd,
Weet waarvoor hij zich schaamt.
Hij voelt zich naar, hij voelt zich bang,
Bij 't dav'ren van den toon,
Die weerklinkt in den jubelzang
Van d'edelen Costerszoon.

Rijst op dan klanken van ’t gemoed,
Dringt luid de feestzaal uit;
Ons klopt het hart, ons zwelt het bloed,
Bij 't klimmend maatgeluid.
Hij is de ware broeder niet,
Die valschen schijn bewaard,
En bloost en beeft bij ’t vriendschapslied,
Den Typograaf zoo waard.