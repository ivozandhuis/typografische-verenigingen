Nieuw typografenlied

Hoe zou 't met de kunsten wezen,
Zoo de drukkunst niet bestond,
Lieve vrienden, 't was te vreezen,
Dat men weinig kunst’naars vond;
Daarom lof en eer aan COSTER,
Die eens in der kunsten nacht,
't Heerlijkst morgenrood deed gloren ,
Door zijn vinding voortgebragt.

Is die kunst zoo groot te noemen,
Waarom zijn wij dan zoo klein,
Hoort men haar alom steeds roemen,
Onze roem, helaas! is schijn;
Spreidt zij vreugde om zich henen, _
Wij gaan onder 't leed gebukt,
Daar gemeene concurrentie,
Ons het allermeeste drukt.

Om haar vruchten rond te zaaijen,
Zijn wij daaglijks in de weer,
Maar hetgeen wij daarvoor maaijen,
Is zeer luttel op mijne eer;
Wel beschouwd is dat, mijn vrienden,
't Allermeest uw eigen schuld,
Omdat gij voor uwe zaken,
Altijd een curator duldt.

Voelt gij u alleen onmagtig,
Zelf de hand aan 't werk te slaan,
Door vereen’ging zijt gij krachtig,
»Help your self” prijk’ in uw vaan;
Ziet, de landman zaait zijn akker,
En plukt zelf de vrucht daarvan ,
Van de vruchten onzer arbeid,
Daar spekt zich de geldvorst van.

Vrienden, alle hoop doet leven,
En die leeft, die is niet dood,
En zoo waar als twee is even,
Leeft men niet alleen bij brood;
Men behoeft voorwaar wat meerder,
Maar helaas! dat krijgt men niet,
Daar het weekloon tot op heden,
Aan de meesten ’t nog verbiedt.

Doet thans uwe oogen open,
Werpt de slaapmuts in een hoek;
Laat uw oude laauwheid sloopen,
En toont u als mannen kloek ;
Ziet, dan is de tijd niet verre,
Waarin ons verbet’ring beidt,
Dat die schoone morgensterre,
Ons, ontwaakten, heil bereidt.

Nu reeds breken hare stralen,
Het zoo sombre nachtfloers door,
Langzaam zal het duister tanen,
Wiss’len voor de morgengloor;
Dat wij na dien schoonen morgen,
Menigmaal ons Kopperfeest ,
Zamen blijde mogen vieren,
In vriendschappelijken geest.

Hierop worde 't glas geheven,
Waar het ook mee zij gevuld
Is het ledig, hebt dan even,
Voor het vullen nog geduld;
Klinkt en drinkt ter zijner eere,
Die het kunstvak steeds waardeert;
't Zij patroon, hetzij gezellen,
Dat daardoor hun heil vermeerd.
