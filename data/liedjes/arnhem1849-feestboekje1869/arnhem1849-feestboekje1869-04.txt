Potpourri

KOOR.
’t Is vreugdedag!
't Is vreugdedag!
Komt, laat ons vrolijk zijn.
Wij denken aan geen pers of haak,
Maar hebben nu eens recht vermaak!
En vieren thans,
En vieren thans,
Op nieuw het Kopperfeest.

HEEREN:
Viert weer met ons dit groote feest!
Nu, Dames, al te gaar,
Weest nu verheugd met hart en geest,
Dit feest komt eens in 't jaar.
Vermaakt ons door uw gulle praat,
Of door uw lieve lach,
En deelt met ons in woord en daad,
't Genot van dezen dag.

DAMES:
Zouden wij niet vrolijk wezen,
Op deez’ schoonen Avondstond?
't Is op het gelaat te lezen,
Van hen, die hier zijn in ’t rond.
Vrij en blij
Brengen wij
Aan u allen onze zangen,
Dit was lang reeds ons verlangen,
Want gij hebt door spaarzaamheid,
Ons op nieuw dit feest bereidt. 

KOOR.
Juicht, Kunstgenooten!
Spaart thans uwe zangen niet,
Ruim nu genoten,
Wars van all’ verdriet.
Was Laurens Coster’s vond niet daar,
Wij waren nu niet bij elkaar,
Wij hadden dan geen Kopperfeest,
En konden nu niet zingen......
Juicht, Kunstgenooten!
Spaart thans uwe zangen niet,
Ruim nu genoten,
Wars van all’ verdriet.
