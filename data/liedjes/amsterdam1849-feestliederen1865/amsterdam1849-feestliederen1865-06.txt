Zamenspraak

Men kan, met een verheugden geest
Vergaderd op een Kopperfeest,
Niet wèl het zingen laten; 
En ’t zal dan ook wel passend zijn,
Wanneer wij op dit blij festijn,
Te zaâm eens zingend praten. 

Wij vragen u in ’t openbaar:
Kan ons bijeenzijn, eens in 't jaar,
Kan u ons feest bevallen? 
Welzeker, twijfelt daaraan miet;
Geen onzer, die niet vrolijk ziet,
Want het bevalt ons allen. 

Dat doet ons drommels veel pleizier ,
Het is ook niet onaardig hier,
Maar wij gaan voort met vragen. 
Vraagt echter ons niet al te veel,
Wij hebben slechts een sober deel
Van wijsheid weggedragen. 

Wij vragen, 't komt hier juist te pas,
Weet gij wie LOURENS COSTER was,
Wien wij zoo hoog vereeren? 
Wel, LOURENS COSTER was een man,
Ons dunkt, dat dit niet missen kan,
Wij zien het aan zijn kleêren. 

Dat ’s waar, maar wat heeft hij gedaan ?
Laat eens uw oordeel verder gaan,
Heeft hij geen hooger waarde? 
Wij roepen allen overluid:
„Hij vond de ed’le Drukkunst uit,
„Het licht en ’t heil der aarde!” 

Gij dankt dus ook aan hem de vreugd,
Die in dit uur uw hart verheugt,
Wilt gij met ons hem prijzen? 
Wel wis en drie — wie zou dat niet?
Heft aan met ons dan ’t slot van ’t lied,
Op een der schoonste wijzen. 

SLOT: Wijze: De koning leev’!

Dat LOURENS JANBZOON COSTER leev’ !
Hoe lang ook reeds gestorven !
Geen vreemde glans den roem omgeev’,
In Haarlems Hout verworven!
Dat COSTER’s naam in eere zij! 
Dat wenschen, daarnaar streven wij.
