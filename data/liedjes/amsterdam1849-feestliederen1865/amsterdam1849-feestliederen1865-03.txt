Feestzang

KOOR VAN VROUWEN.
Het Kopperfeestuur is weêr daar,
Dit uur zoo lang verbeid;
Wij smaken slechts maar eens in 't jaar,
Deez’ gulle vrolijkheid.
Komt, Kosterszonen! hier vergaärd,
Heft aan het blijde lied;
Geen Feest is ons meer vreugde waard,
Dat Zoo veel schoons ons biedt. 

KOOR VAN MANNEN.
Ja, heffen wij het feestlied aan!
Ter eer van onzen Kring;
Die Zestien jaren heeft bestaan ,
Uit vriendschap onderling.
Ja, Broeders! Zusters! ’t klinkt in ’t rond,
Hoe hîer de vriendschap woont;
De lof van onzen schoonen bond,
Die zich zoo nuttig toont, 

KOOR VAN VROUWEN,
Door hem toch werd steeds hulp gebragt
Aan kranke, weêuw en wees;
Wij zagen dit in al haar kracht,
Waar ook de nooddruft rees.

KOOR VAN MANNEN.
Maar sparen wij hier 't overzigt,
Van ‘t goed dat werd gedaan;
‘t Was voor den Typograaf een pligt
De hand aan ’t werk te slaan. 

ALLEN.
Doch jub'len wij dan om ’t genot,
Dat weêr deez’ dag verscheen,
En slaan wij dankbaar ’t oog op God,
Door al die vreugde heen.
Hij hield in stand het edel doel,
Tot nut van ons gesticht,
Het schonk ons hart een rein gevoel,
‘t Werd al door Hem verriet. 

KOOR VAN VROUWEN.
Ja, dankbaar zijn wij in deez’ stond,
Voor ’t nut van uwen Kring,
Ons feestlied klinkt met hart en mond,
Voor uw Vereeniging.

ALLEN.
Schenk daarop dan de glazen in,
En vul ze tot den rand,
Onz’ broederschap blijv’ één van zin,
Tot heil van onzen stand. 
