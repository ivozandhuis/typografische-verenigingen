Dankbetooning aan de weledele heeren honoraire leden en donateurs

Welaan, de vreugd van dezen dag,
Dringt tot deez’ avond door!
De Typograaf, die dit voorzag,
Vereenigt zich in koor;
Om u, geëerde en waarde rei!
Zijn offers aan te biën,
Ja aller hart, verheugd en blij,
Blijft dankbaar op u zien. 

Waar is een kring in Nederland,
Vereerd met zulk een rei,
Die, als door éénen broederband,
Ons immer staan ter zij.
Met ’t Edel-Achtbaar Hoofd der stad,
Die naar geen grootheid vraagt;
Maar elk, wat stand hij ook omvat,
Door zijne hulpe schraagt.

Ons dankbaar hart zij u gewijd,
Nu ’t Jaarfeest tot ous keert,
En gij ons met uw komst verblijdt,
Waardoor we ons zien vereerd;
Ja, ed'le rei! gij blijft ons bij,
Door u zien we ons geschraagd,
Gij steunt ons in elk noodgetij,
Daar uwe hulp dan daagt.

Wanneer een ziekte ons nederligt,
En de arbeid ons ontzinkt,
Dan is door u een bron gesticht,
Wier stroom tot hulpe blinkt.
Of wordt ons ligchaam ’t graf ten buit,
En ga en kroost dan treurt,
Dan ziet uw oog hulpvaardig uit,
Dat ’t hoofd weêr opwaarts beurt, 

Of, als een gade ’t uur verbeidt
Dat haar als moeder kroont,
En ’s Hemels gunst om haar verspreidt,
Ziet zij haar smart beloond;
Ja, dan ook schenkt uw milde hand,
Een laafnis in dien stond,
En ’t echtpaar, als door vreugd omspand,
Dankt u met hart en mond. 

Zie, al dat goed wordt ons ten deel,
Door uwe milde hand,
Dat ons nog lang die hulpe streel’,
Dan blijft de Kring in stand ;
Dan wordt elk Koppermaandagfeest,
Door ons met roem herdacht,
En worden u uit dankb’ren geest,
Deez’ beden toegebragt. 

O! dat Gods gunst nog lang u spaar’!
Met ’t dankbaar huisgezin !
Zijn zegen u van jaar tot jaar,
Verzel door ruim gewin.
Zijn liefdevolle vaderhand,
Schenke u, bij heil en vreê,
Gezondheid in uw aller stand,
Dit is ons aller beê! 
