Leve de drukkunst

De Drukkunst leev’, de Drukkunst leev’,
En moet steeds meerder bloeijen,
Dat zij ons immer arbeid geev’,
En doe elks welvaart groeijen,
Dan vinden w’ hier ons ieder jaar,
In blij genoegen bij elkaâr.

In Nederland zij door geen band,
Haar invloed ooit bedwongen;
Nooit worde z’ in ons vaderland
Door laag geweld besprongen,
Wie baar uit laffe vrees bestrij,
Hier zij en blijv’ de Drukkunst vrij.

Wij vlechten hier een eerlauwrier,
En juichen haar ter eere;
Dat door een uitgebreid vertier,
Haar luister steeds vermeere.
En klinke ’t rond van strand tot strand,
„De Drukkunst leev’ in Nederland.”

Komt Feestgenooten! zingt dan vrij,
En laat uw danktoon hooren,
Wij zijn hier nu verrukt en blij,
Niets kan de vreugde storen.
De Drukkunst leev’, de Drukkunst leev', 
Zij is't, die ons steeds vreugde geev’.
