Ieder zijn regt

ALLEN.
Smaakt vreugde op 't jaarfeest,
Zoo lang als het gaslicht brandt;
Zet thans uwe zorgen
Allen aan een kant!

MANNEN.
Hij, die een, jaar zijn pligt betracht,
En trouw zijn geld heeft thuis gebragt,
Mag waarlijk toch wel eens in ’t jaar
Zich aan ontspanning wijden.
Smaakt vreugde op ’t jaarfeest, enz.

Komt, vrouwtjes, met ons één van zin,
Komt, stelt met ons een feestdronk in,
Drinkt op den bloei van Neêrlands Pers,
Een spruit van Costers vinding.
Smaakt vreugde op ’t jaarfeest, enz.

’t Is toch door ons, dat gij hier zijt,
’t Zij lang getrouwd of vrije meid,
Was niet uw zielsvriend Typograaph,
Gij kondt u t’huis vermaken.
Smaakt vreugde op ’t jaarfeest, enz.

VROUWEN.
De vrouw, die op haar zaken past,
Haar man verzorgt, benaait, bewascht,
Zijn Engelsch hemd etcetra stijft,
Mag in zijn vreugde deelen.
Meê dus naar 't jaarfeest.
Vindt gij dit besluit niet goed?
Gij moogt dus vrij praten,
Wij, wij houden moed!

Dus mannen, wie en wat gij zijt,
Past op, doet ons thans geen verwijt,
Want, dat gij ons hebt meêgebragt,
Is, als ’t u blieft, geen gratie.
Meê dus naar ’t jaarfeest, enz.

Het is, voor mannen van gevoel,
Toch zonder vrouw een drooge boêl;
Weest dus maar blij, dat wij hier zijn,
Om ’t jaarfeest te volmaken.
Meê dus naar ’t jaarfeest, enz.

TE ZAMEN.
Het blijkt ons, als de zon zoo klaar,
Dat thans, als vóór zes duizend jaar,
Geen Adam zonder Eva ooit
Naar eisch zich kan vermaken.
Smaakt vreugde op 't jaarfeest,
Man en vrouw en knaap en maagd,
Totdat in het Oosten,
Weêr de morgen daagt.
