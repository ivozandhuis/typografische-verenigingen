Typographenzang

Zingt nu met lust, getrouwe makkers, braven !
In ’t uur van vreugd, dat ons thans zamen bindt;
't Is hier het doel, om Costers roem te staven, 
Den held van ’t feest, onz’ allergrootsten vrind.
Waar is een kunst, die meer licht heeft ontstoken,
Dan Boekdrukkunst, de lichtstraal in den nacht?
Waar is er een, waaruit meer is ontloken,
Tot heil van de aard, tot roem van ’t nageslacht

Ja, Coster! u zij eeuwig lof en eere,
Van uwe zonen, die hier zijn vergaêrd;
Zij zullen steeds‘uw kunst naar eisch waarderen,
En roemen haar, zoo wijd en zijd vermaard.
Dat uwe kunst steeds rijke vruchten drage
Voor ’t wereldrond, zoo vatbaar voor uw licht,
Waardoor de mensch naar regt en wet durft vragen,
En zich beschaaft, en leeft naar eer en pligt.

Wat volken zijn niet door uw licht ontslagen
Van slavernij en geestes-dwingelandij;
Thans hebben zij geen dwang of juk te dragen, _
Maar zijn nu vrij en roemen uw waardij.
Zoo zal uw kunst weldra heel de aard’ verlichten,
En schenken allen uwen rijken schat,
Zoodat de domheid voor uw rijk moet zwichten
En gij door vrijheid alles zamenvat !

 
