Costers vinding

Eens werd ('t is jaren lang geleên)
Een kind aan de aard’ geschonken:
Dat kind werd groot (daar wil ik heên)
En heeft toen uitgeblonken,
Niet in zijn schoon of lengtemaat,
Was noch minister of zoo’n graad,
Maar deftig man geheeten,
Hield niet alleen van ’t eten,
Maar dacht en peinsde keer op keer,
Had oog soms noch gehoor,
Hij liep gestadig heên en weêr,
Had daar zijn reden voor.

In Haarlems veste stond zijn huis,
Daar mogt mijn Held vergrijzen;
Maar of zijn naam stond op zijn kluis,
Dat kan ik niet bewijzen.
Hij heette nu (steek uit den hals),
Vriend LourENs Coster, gansch niet malsch,
En mogt ook JANsZooN heeten,
Dit had ik haast vergeten.
En bij die stad daar stond een bosch,
Daar ging hij dikwijls heên,
Zag boom en kruid en welig mos,
Liet stedeling alleen,

Dit bosch nu heette Haarlems hout;
Daar liep die vriend van boomen,
Bleef staan; beschouwde een beuk zeer stout,
Had ras een mes genomen;
Deez’ schudd’ verbaasd zijn slanke nek
En dacht: wat is die wand’laar gek!
Wil die mijn val beslechten,
Mij met een mes bevechten ?
Doch Coster sneed met vaste hand
Fiksch in den beukenbast,
En ziet, eene A viel in het zand;
Daar werd hij op vergast.

Hij raapt' haar op; doch wat was dit?
Wat hield hem opgetogen?
Zijn beven trof hem ieder lid,
Beroofd’ hem ’t spraakvermogen;
Toen hij weêr tot zijn zinnen kwam,
Was ’t, dat hij zijne Letter nam,
Ging spoedig huiswaarts henen,
Zijn geest aan 't peinzen leenen.
Dat peinzen werd door Godes geest
Onsterflijkheid voor hem;
Hij deed een vinding: Boekdrukkunst!
Juicht, nageslacht! looft hem!
