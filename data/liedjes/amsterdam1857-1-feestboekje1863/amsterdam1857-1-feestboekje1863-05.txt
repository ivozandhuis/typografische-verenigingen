De dankbare typograaph

Vergeten, Coster! u vergeten !
Neen, eer vergeten we ons zelv’ en de aard’.
Uw kunst niet te achten, waar vermeten !
Wee ons! men waar’ zich zelv’ onwaard.
Neen, wie op deugd en kennis roemen,
Op schoone kunsten bogen moog’,
Die blijft uw naam met achting noemen,
Die acht steeds uwe vinding hoog.

En zou ’k dan niet uw kunst steeds prijzen,
Haar niet verhoogen door een lied!
'k Verdiende dan de gunstbewijzen,
Die ’k door haar smake, waarlijk niet.
Schenkt zij aan de aard’ den schoonsten zegen,
Ons schenkt zij ’t dagelijksch bestaan;
Spreidt zij verlichting allerwegen,
Ons brengt zij heil en welvaart aan.

Siert zij de ziel met kundigheden,
Voor onze nooddruft zorgt ook zij;
Door haar juich ’k, met het lot tevreden:
Wel ons, men leeft van kommer vrij!
En Coster, zouden we u niet danken,
Wiens kunst steeds welvaart heeft verspreid!
O, neem hen aan, deez’ zwakke klanken,
't Zijn tolken onzer dankbaarheid!
