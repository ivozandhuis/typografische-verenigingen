Drukkerslied

Drukkers moeten vrolijk leven,
Klinken, drinken zoo als 't hoort,
Hier wat nemen, daar wat geven,
Zoo komt best een Drukker voort,
’t Schoon geslacht, faldera !
Houdt hij steeds, traldera !
In hooge waarde.
Maar zijn godheid hier op aarde
Moet alleen de Drukkunst zijn.

Schittrende oogen, fraaije handen,
Blanke boezem, kleine mond,
Rozenkoontjes, witte tanden,
Zijn hem ’t liefst op ’t wereldrond.
Meisjes lief, faldera!
Houdt hem steeds, traldera!
Als man in waarde,
Maar zijn godheid, enz.

Klinkt en drinkt nu, waarde vrinden!
't Welzijn van de schoone kunst;
't Welzijn van uw welbeminde;
Smaakt nog lang haar hoogste gunst.
Klinkt en drinkt, faldera !
Houdt de deugd, traldera!
In hooge waarde.
Maar uw godheid, enz.
