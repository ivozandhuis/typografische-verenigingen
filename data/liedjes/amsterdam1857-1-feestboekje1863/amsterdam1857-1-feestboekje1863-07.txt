Feestzang

Zijt gij broederlijk gezind,
Wilt u bij ons voegen; —
Hij, die vijandschap bemint,
Vindt hier geen genoegen;
Hem heet men een satans-spruit
En dringt hem de deur ras uit;
Dan kan hij, daar buiten,
Hier de rust niet stuiten.

Oud en jong, of groot en klein,
Niemand zal dit laken ...
Maar er zal hier niemand zijn,
Die zoekt twist te maken.
Klinkt dus vrolijk in het rond,
Brengt de glazen aan den mond.
Vivat ’t vrolijk leven,
Heden ons gegeven!

Men behoeft niet het vermaak
Bij zich zelf te zoeken,
Mannen van de pers en haak,
Broeders van de boeken,
Gieters en graveurs in hout,
Linieerders, jong en oud,
Allen werken heden
Tot vermaak der Leden,

Misten wij verleden jaar
Bij ’t tooneel de koren,
Een gezelschap is thans daar,
Om zich te doen hooren.
Niemand had welligt gedacht,
Dat men ’t zoo ver had gebragt;
Maar volhardend streven
Deed den zang herleven,

Staat een zaak somtijds het malst,
Ze is nog niet gedropen,
Dit leert Holland op zijn smalst;
Wie had durven hopen,
Dat, na tien jaar kijverij
Door de Amstelstad aan ’t IJ
Zulk een milde zegen
Eindlijk werd verkregen.

Maar wordt nu de Zegelwet
Daarbij opgeheven,
Dan wacht ons een grooter pret,
En 't kan voordeel geven,
Gaat het Zegel aan een zij,
Dan herleeft de drukkerij,
En om volk te krijgen,
Moet het werkloon stijgen.
