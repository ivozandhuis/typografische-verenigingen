Aan de dames

Straks, toen een ieder was present,
Kwam onze waarde President,
Als altijd, wat vertellen. 
En schoon hij steeds naar waarheid streeft,
’t Schijnt dat hij iets vergeten heeft,
Dat wenschte ik te herstellen. 

Daar hij aan elk diens pligten noemt,
Verdienste en deugd naar waarde roemt,
Men kan er op vertrouwen, 
Maar wat men vaak verwaarloosd ziet,
Hoewel ’t toegeeflijkheid gebiedt,
Betreft een pligt der vrouwen. 

Wel, Dames! hebt ge al eens gedacht,
Nu gij hier zoo veel vreugd betracht:
Wien zijn wij dat verschuldigd? 
Maar neen! uw hart raadt nimmer mis,
Dat het uw man of minnaar is,
Of dat gij hem reeds huldigt. 

Want was het niet om u geschied,
Gewis, men zag dit feest hier niet;
Ons kan het minder malen. 
Maar om u aangenaam te zijn,
Is ieder offer ons nog klein;
Wij willen ’t al betalen. 

Dat dankbaarheid een elk bekoort —
Nu kom ik juist aan 't regte woord —
Ik mag het niet verheelen. 
Voor al’ vermaak, dat wij u biên, —
Verlangen we ons door u te zien
Met liefde en min bedeelen.

En niet alleen op heden, maar
Dat gij voortdurend heel het jaar
Met liefde ons zult beloonen. 
En als m’ in iets te kort soms schiet,
Gij ’t gunstig door de vingers ziet,
U lijdzaam wilt betoonen. 

En hebt gij zoo uw pligt gedaan,
Dan zal ’t weêr even vrolijk gaan,
Dan zullen we ons weêr reppen. 
Dan spannen we alles zaam — welnu,
We ontzien weêr niets, altijd voor u,
Op nieuw een feest te scheppen. 
