Vragen en antwoorden

Als Januarij is ter baan — wat dan ?
En ’t jaarlijksch werk is afgedaan — waarvan?
Dan viert men een genoeglijk feest,
Dan is men opgeruimd van geest,
Maar wij het allermeest. 

Is rust, na vlijtig werk, dan kwaad ? — wel neen!
Of denkt gij dat een feestdag schaadt? — loop hen!
Wie heeft voor ’t feestgetij een gaaf ?
Of kwijt zich daarvoor altijd braaf?
't Is de echte Typograaph! 

Wie kweet zich ijvrig en met kracht? — ’t Bestuur!
Hoe wordt het hulde toegebragt? — met vuur!
Diens taak, zoo edel en zoo schoon,
Verdient ten volle zulk een loon
Van iedren Costerszoon, 

Kent gij het Werkend personeel? o ja!
En vormt het een volmaakt geheel? — bijna!
Talent en lust was steeds hun keur,
En stelde daarom nooit te leur
Hun knappen Directeur.

Bevalt u deze zang nog al? — zoo wat!
Maar wat men aanstonds hooren zal? — ja dat!
Wie zingt zoo lieflijk voor ’t gehoor,
Als Amstels Typographenkoor? 
Wij danken hen daarvoor.

Hoe vindt gij, dat de Dames zijn? — verheugd !
Wat gaf haar heden dezen schijn? — de vreugd!
Zij zijn van vreugd schier overmand,
Dat zij geleiden hand aan hand
Den Typographenstand.

Zijt gij een vijand van een glas? — ík niet!
Wat hadt gij, als het ledig was? — verdriet!
Het was uw schuld, als ’t u ontbrak.
Wij leven hier op ons gemak
En hebben geld op zak.

En daarom, vrienden, niet getreurd — dat ’s dwaas!
Maar eens in 't jaar, dat het gebeurt — helaas !
Komt, vult de glazen tot den rand,
En drinkt op ’t vast en trouw verband,
Den Typographenstand!
