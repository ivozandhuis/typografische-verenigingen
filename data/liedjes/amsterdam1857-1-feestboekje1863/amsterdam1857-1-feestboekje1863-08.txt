Feestzang

De Drukpers, hier in Nederland,
In Amstels stad gesticht,
Brengt weêr aan Coster offerand,
Wiens vond men ’t is verpligt.
De Vader van den Typograaph
Ziet weêr zijn kroost bijeen,
Dat zich herinnert, vroom en braaf,
Wat eeuwen is geleên.

Ja, eeuwen vloden; maar zijn geest,
Zijn wondre scheppingskracht,
Door hooger hand het allermeest,
Hielp ’t menschdom uit den nacht.
Die sombre nacht van bijgeloof
Werd eensklaps schittrend licht,
En straalde Tijdgeest, nimmer doof,
Toen vriendlijk in ’t gezigt.

Verbaasdheid toonde zich alom
Bij vorst en burgerstand.
En wat de loosheid ook verzon,
De Drukkunst bragt ’t tot schand.
Zij bragt verlichting naar den geest,
Vereed'ling naar ’t gemoed,
En kunst en kennis was de leest,
Waar 't al op werd geschoeid.

Het menschdom keek in ’t eigen kleed
Toen alles anders aan,
Waarvan 't geschiedboek meerder weet,
Dan ik meld op deez’ blaên.
Doch ieder weet en juicht met mij,
Dat men hier is vergaêrd ,
Te zetten zorgen aan een zij,
Daar Costers feest verjaart.
