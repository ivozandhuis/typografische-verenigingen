Eendragt

Vrienden, wie vooruit wil gaan,
Toon’ zich kloek en moedig,
Sla met ons de handen zaam,
En... hij doe het spoedig!
Ach, waar moet het met hem heên,
Waar de werkman staat alleen ?
Maar... vereend van krachten,
Kan hij 't onheil wachten.

Neêrlands Drukpers, hoe ze ook bloei
Wacht nog meerder leden,
Opdat ze eenmaal, sterk in magt,
Krachtig op kan treden.
't Was en blijft steeds hare leus,
Broeders, zij 't ook onze keus:
„Eendragt zij ons streven”,
Zij zal heil ons geven.

Zoo de werkman nu slechts wil,
Kan hij zich behoeden,
Als soms ziekte of werkloosheid
Dreigt met tegenspoeden.
Dit heeft eendragt reeds gedaan;
Op die baan dus voortgegaan!
Dat we ons steeds betoonen
Echte Costers zonen. 

Helpt u zelv’, en ’t spreekwoord zegt:
Dat God u zal helpen;
Blijft niet wachten, tot het leed
U komt overstelpen;
Maar in tijds en wel gewaakt,
Dan kunt ge, als ’t gevaar genaakt,
Zonder ’t minst te schromen,
Tot uw broeders komen.

Eendragt geeft ons sterkte en kracht,
Als gevaren dreigen;
Eendragt doet ons meer en meer
Welvaart, bloei verkrijgen.
Broeders, sluit u vaster aan,
Geen blijve op zich zelven staan;
Eendragt bind’ de harten, 
Doe ons ’t onheil tarten.

Als wij eenmaal, één van zin,
Weten wat wij willen,
Zal ons zeker niemand meer.
Als soldaten drillen.
Krachtig door den eendragtsband,
Reiken wij elkaêr de hand.
Eendragt doe ons vrinden,
Ware broeders vinden. 
