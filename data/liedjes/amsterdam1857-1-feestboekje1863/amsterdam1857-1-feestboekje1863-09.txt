Op den bloei der kas

Een blijde toon, een hartig lied,
Dat uit 't genoeglijkst binnenst vliedt,
Door allen aangeheven. 
En wel op ’t bloeijen van den kring,
Op ’t welzijn der Vereeniging :
Moog’ Neérlands Drukpers leven! 

Als elk der vrienden steeds bedenkt,
Wat haar èn bloei èn veêrkracht schenkt:
‘t Is orde en eendragt beiden. 
Wie weet, wat deze leuze zegt,
En niet alleen aan woorden hecht,
Zal woord en daad niet scheiden. 

Die brenge trouw zijn centen aan,
Dewijl zij niet verloren gaan,
Maar rijke vruchten geven. 
De Penningmeester is van haal,
Hoe meerder geld men hem betaal’,
Hoe meer zijn vreugd mag leven. 

Welaan dan, op den bloei der kas
Vatte elk het boordevolle glas
En doe het zingend klinken. 
Vooruit, vooruit ga onze kring,
Gebukt door eene zegening
Van schijven, die mooi blinken! 

 
