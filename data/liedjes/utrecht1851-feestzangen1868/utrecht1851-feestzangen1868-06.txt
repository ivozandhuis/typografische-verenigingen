Altijd maar vrolijk

Rondgesprongen en gezongen,
Broeders , Feestgenooten!
Spaart geen beenen, spaart geen longen,
Dappre Coster’s-looten !
Doet de Feestzaal dreunen
Van uw’ dans en deunen!
leder toone hier gewis
Dat hij geen kniesoor is!

't Zijn weer twee en vijftig weeken
Dat wij moeten vasten ;
Men mag dus voor dat ontbreeken
Zich wel eens vergasten
Met zingen en met klinken,
Elkaars gezondheid drinken,
Zoo als 't elken Coster's-zoon
Betaamt en is gewoon!

Daarom, Broeders, Coster’s-zoonen !
Vrij en ongedwongen
Mogen wij ons hier vertoonen,
Zingend rondgesprongen !
Het "Jan den Boer!” of "Patertje!”
Hoor men uit ieders snatertje :
En tusschenbei een mooien dans
Geeft 't feest een schooner glans.

Zit men dan weer bij elkander,
Dan maar weer geklonken ; —
Zoo vermaakt de een den ander,
En een toost gedronken!
Om niet te verveelen
Stil een zoentje steelen!
Want dit is, bij zang en wijn,
De beste medicijn!
