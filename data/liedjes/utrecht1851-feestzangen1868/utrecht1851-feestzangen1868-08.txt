Afscheidslied

Het spreekwoord overoud bekend :
»Aan alle zaken komt een end!”
Kan men nu niet bestrijden,
Want weer vervlogen is de tijd,
En ’t klokje van gehoorzaamheid,
Dat waarschuwt ons te scheiden.

Maar voor wij van elkander gaan,
Vat elk nog eens zijn glaasje aan,
En wijde wel te vreden,
Een dronk, aan den vervlogen nacht,
Zoo regt genoeglijk doorgebragt,
Op 't Kopperfeest van heden.

Hoe vrolijk waren wij bijeen,
‘t Was jublen, dansen om ons heen,
Waar wij ons in verlusten;
Thans wenschen wij als wél voldaan,
Voor dat wij uit elkander gaan,
Een ieder: wel te rusten!

Dat dezen kring, dit wenschen wij,
Tot sieraad van de maatschappij,
Nog lang haar NUT mag toonen;
Dat vriendschap en verbroedering ,
Haar hulp betoone onderling ,
En woon’ bij Costerszonen.

Triomf! daarop het glas omhoog,
Voldoening straal’ uit ieders oog,
En wat wij zamen voegen:
Is bij de wenschen ,,Goeden nacht”
Te juichen, met vereende kracht:
Lang leev’ ,NUT en GENOEGEN !”
