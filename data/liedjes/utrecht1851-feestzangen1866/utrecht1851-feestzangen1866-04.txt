De boekdrukkunst de onschatbaarste aller kunsten

Komt, heft den lof der Drukkunst aan,
Roemt Costers rijken vond ,
Die zooveel heerlijks deed ontstaan
Op Hollands dierbren grond ;
Ja, die de wereld heeft verlicht
Tot in den versten hoek,
En vele wondren heeft verricht
Door menig kostbaar boek.

Zoolang de mensch onwetend blijft
Van 't geen hij weten moet;
Zoolang hij op de golven drijft
Van iedre eb en vloed;
Zóólang ontbreekt de vrije kracht,
En zwaar wordt elke plicht;
Maar door de Drukkunst week de nacht!
Bestraalt ook ons het licht!

Heft dan den lof der Drukkunst aan,
Die in ons midden bloeit!
Zij is de bron van volksbestaan,
Waar menig schat uit vloeit,
En hoe verdienstlijk elke kunst
Moog heeten, ja, hoe schoon,
Geen kunst haalt ooit bij Boekdrukkunst :
Haar voecht de rijkste kroon!