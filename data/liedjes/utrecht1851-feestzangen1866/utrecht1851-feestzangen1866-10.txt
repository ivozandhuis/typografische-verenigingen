Het plantje werd een boom

't Is vijftien jaren thans geleên,
Dat ’t plantje werd gepoot;
Dat welig opwies en reeds lang
Ons rijke vruchten bood; -
Nu is het reeds een fiere boom,
Die storm en onweêr tart,
Gesteund door onzer aller kracht,
Geworteld in ons hart.

Maar ’t was niet enkel ons verstand
Dat daardoor werd gevoed;
Neen, zoo ook dit al werd verlicht,
Verwarmd werd ons gemoed.
En daarom, Vrienden! juichen wij
Bij ’t vieren van dit feest:
(Die kring blijv’ lange jaren nog
Wat hij steeds is geweest !»

Wij leven door de Boekdrukkunst,
Maar tevens voor elkaâr!
De gloed der jeugd bezielt ons nog,
Al grijst ook menig haar.
Zoo leefden wij, zoo streefden wij,
En sloten ’t schoonst verbond;
Wat ook bezwijk’, dit blijv’ bestaan
Tot onzen laatsten stond!
