Typograven kopperlied

In Januari, telken jaar,
Zijn Utrecht's Typograven
Één avond vrolijk bij elkaár,
En zingen, dansen, draven;
Dan viert men Kopperfeest,
Dan juicht men, blij van geest:
Joep!
Heisa! lustig leven!
Die avond komt maar ééns in ’t jaar;
Elk wil wel graag eens zweven
En drinken met elkaâr!

Hoe aardig zit dat volkje daar,
Met liefjes of met vrouwen!
De beurs is nu van zessen klaar,
Dat kan men vast vertrouwen;
Want voor het Kopperfeest
Spaart ieder om het meest,
Joep !
Heisa! lustig leven!
Die avond komt maar ééns in ’t jaar;
Elk wil wel graag eens zweven
En drinken met elkaâr.

Als men hier elk in d’ oogen leest,
Dan kan men vreugd’ aanschouwen;
Bij lieve meisjes wel het meest,
Maar ook bij lieve vrouwen;
Want op het Kopperfeest
Heerscht blijdschap in elks geest;
Joep !
Heisa! lustig leven! |
Die avond komt maar ééns in ’t jaar;
Elk wil wel graag eens zweven
En drinken met elkaâr!

Zoo is men op het jaarlijks feest
Genoeg'lijk bij elkander;
Muziek en zang en blijden geest
Verwisslen ’t een met ’t ander;
Want LAURENS COSTER’s kroost
Zingt daar steeds onverpoosd :
Joep!
Heisa! lustig leven!
Die avond komt maar ééns in ’t jaar;
Elk wil wel graag eens zweven
En dansen met elkaâr!
