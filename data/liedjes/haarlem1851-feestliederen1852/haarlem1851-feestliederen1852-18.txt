Lof der drukkunst

Komt heft den lof der Drukkunst aan,
Roemt Costerâ€™s rijken vond,
Die zoo veel heerlijks deed ontstaan,
Op Hollands dierb'ren grond;
Ja, die de wereld heeft verlicht ,
Tot in den versten hoek,
En vele wond'ren heeft verrigt,
Door menig kostbaar boek.

Heft dan den lof der Drukkunst aan,
Die in ons midden bloeit,
Zij is een bron van Volksbestaan,
Waar menig schat uit vloeit;
En hoe verdienst'lijk elke kunst,
Door elke kunst, hoe schoon;
Geen kunst haalt ooit bij Boekdrukkunst,
Haar voegt de rijkste kroon.
