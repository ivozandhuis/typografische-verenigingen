Feest-lied

Ter eer van COSTER vieren wij, — Hoezee!
Der Drukkunst weêr een feestgetij; — Hoezee!
Nooit gaf de Hemel grooter gunst,
Dan deze kunst, der kunsten kunst!
Hoezee! Hoezee! Hoezee !

De Bouwman komt vermoeid van 't land, — Hoezee!
Maar pakt de Haarlemsche Krant, — Hoezee!
En denkt zich een gelukkig man,
Omdat hij Kranten lezen kan;
Hoezee! Hoezee! Hoezee!

De knaap weet reeds van stam tot stam, — Hoezee!
Hoe Noach in de wereld kwam; — Hoezee!
Ja, zelfs de domste keukenmeid,
Weet dat Parijs in Frankrijk leid!
Hoezee! Hoezee! Heezee!

De wetenschap kost schier geen duit; —, Hoezee !
Zints LAURENS vond de Drukkunst uit; — Hoezee!
Ja, eenmaal spreekt het appelwijf,
Ten minste ligt een taal vier vijf!
Hoezee! Hoezee! Hoezee !

In weinig dagen weet heel de aard, — Hoezee !
Hoe of Marokko's Keizer vaart; — Hoezee!
Of dat papa Napoleon ;
Het hier niet langer houden kon!
Hoezee! Hoezee! Hoezee!

In éénen dag drukt slechts één man, — Hoezee!
Meer dan een schrijver schrijven kan, — Hoezee!
Met alle vlijt in twintig jaar,
Och, neen, de man kwam nimmer klaar !
Hoezee! Hoezee! Hoezee !

Dit is de kunst, die Coster vond, — Hoezee!
In Nederland, op onze grond, — Hoezee!
En ‘t vinden van zoo groot een schat,
Viert vrolijk Hollands oudste stad!
Hoezee! Hoezee! Hoezee !
