Triomf-lied

Triomf! weêr komt deez’ vriendenstoet,
Verheugd, eendragtig zaàm verkeeren,
Den lof van Coster’s naam vermeêren,
Die alles door zijn aanblik leven doet.
Komt, Kunstgenooten! zingt victorie!
Zijn naam blinkt steeds in ’s lands historie
Met luister door, op 't late nageslacht !
Eeuw in eeuw uit zal steeds de Drukkunst pralen,
Tot Neêrlands roem en Costers glorie ! .

Blijft lang, o ed'le vriendenkring .
Vereend, tot onderling genoegen;
Laat wij ons dus te zamenvoegen ,
En hulde biên waar hij het licht ontving!
Komt waarde vrienden, zingt uw zangen,
Coster herleeft, hij wordt vervangen
Door het metaal, steeds waard aan zulk een man,
Die door zijn vond heel d'aarde deed verlichten,
En ’trijk der domheid deed hij zwichten !

Triomf! roemt Drukkunst boven aan !
Verheft den lof, van de edelste aller Kunsten ;
Wij danken Laurens voor deez’ gunsten,
En roemen het, als bron van ons bestaan. 
Laat ons dan roemen Costers glorie!
Hem steeds vereeren, zingt victorie!
Ja dan zweert elk, tot aan zijn laatsten stond;
Dat hij hem roemt, als vinder onzer Drukkunst,
Zingt Neêrlands roem en Costers glorie!
