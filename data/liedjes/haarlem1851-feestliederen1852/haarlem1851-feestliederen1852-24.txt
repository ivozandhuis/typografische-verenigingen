Verlichtings-lamp

Verlichtings-lamp stond in een’ hoek ;
En durfde er een’, wat gaauw of kloek,
Haar even aan te steken, 
Dan was het Bijgeloof er bij
En zorgde trouw met Dwinglandij,
Dat de olij moest ontbreken.

Zoo ging die Lamp gedurig uit,
Bleef 't volk der domheid gansch ten buit,
Tot voor Vierhonderd jaren, 
Toen Coster kwam, de Drukkunst vond,
Deez’ Lamp ontstak, — en van dien stond
Is 't alles op gaan klaren. 

Wat menig schrander brein bedacht,
Was bij het schrijvend voorgeslacht
Tot cel en kluis verwezen; 
Maar Drukkunst ! door uw tooverkracht
Wordt heden, wat m’ op gistren dacht,
Door duizenden gelezen. 

Van u vloeit dus een stroom van licht;
Door u kent elk zijn’ regt zijn’ pligt;
En loert nog slim of lomper, 
Geweld of bijgeloof, vol waan,
Op uwe Lamp; — zij blijft steeds aan,
Trotserend beider domper. 

Gelukt het hun al hier of daar,
In 't heimlijk of in ’t openbaar,
Haar vlam in schijn te dooven, 
Geen nood! De pers braveert die ramp,
Zij vult gestaâg Verlichtings - Lamp
En ’t licht rijst steeds naar boven. 

Gejuicht dan in deez’ Jubelstond
Een Feestdag voor heel ’t wereldrond ;
Elk heeft aan Louw verpligting: 
Want zoolang slechts de Drukpers kraakt ,
De Vrijheid haar getrouw bewaakt,
Heerscht op heel de aard’ Verlichting.
