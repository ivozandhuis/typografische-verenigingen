Haarlem

HAARLEM, aller steden roem!
HAARLEM, Hollandsch schoonste bloem,
't Loflied zij uw toegezongen!
't Pleit is u ter eer voldongen,
Ja, ja grijze stad!
Gij zijt Drukkunst bakermat.

Coster zag, op HAARLEMS grond,
's Levens eersten morgenstond,
En de lichtstraal van dien morgen.
Hield den hemelglans verborgen,
Die, die voor heel de aard’
Heeft den schoonsten dag gebaard.

Neen, geen stad, hoe hoog geroemd,
Die bij HAARLEM mag genoemd,
Meer dan door haar moed en degen
Heeft zij zegenpraal verkregen,
Want, want domheids waan
Is voor Costers vond vergaan.

Mentz, uw pralerij heeft uit,
Met d'aan ons ontroofde buit;
Drukkunst vond behoort aan 't Sparen,
Daar is 't licht uit opgevaren;
Ons, ons voegt, ten loon,
LAURENS krans bij KENAU's kroon,

Ja ‘t was in de wereld nacht,
De aard’ met gruw’len zwaar bevracht;
Maar, wat ook voor domheid zwichtte,
HAARLEMS beukentak verlichte
Door, door Costers vond,
't Eene als 't ander wereldrond.

Coster zag op 't beukenhout,
HAARLEM van uw achtbaar woud,
Helder, als in 's hemels klaarheid,
De eerste letter van de waarheid,
Die, die met zijn stift
Hij voor d'aard heeft nagegrift.

Drukkunst sproot uit Haarlems wal,
Drieste slavernij ten val,
HAARLEM geeft der menschheid waarde:
Fnuikt de dwinglandij der aarde:
Want, want Drukkunst leeft,
Die der vrijheid veêrkracht geeft.

HAARLEM is uw glorietrap,
Schoone kunst en Wetenschap!
’t Spaarne doet uw goude stralen
Schritt'ren tot aan ’swerelds palen ;
Niets niets, stuit uw’ loop
Costers kunst is Wijsheid hoop.

Viert dan allen 't heuglijk Feest,
Met een’ vrijen blijden geest!
Want, hoe listig aangeschonnen ,
Deugd heeft, al 't geweld verwonnen;
Roemt, roemt met geschal :
HAARLEM, HAARLEM; bovenal!
