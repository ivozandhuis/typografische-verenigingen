Licht

‘t Spreekwoord zegt, een grooten brand
Kan één vonk ontsteken,
Deze spreuk is in ons land
Zonneklaar gebleken:
Wordt de vonk niet uitgedoofd,
’t Vuur verspreid haar stralen,
En wij zijn van magt beroofd,
Om die te bepalen.

Costers kunst, zoo schoon en rijk,
Voor geheel deez’ aarde,
Was een vonkje slechts gelijk,
Van geringe, waarde;
Maar het werd weldra een vlam,
Die zich grootsch verbreidde
En, voor die nabij haar kwam,
Warmte en licht verspreidde.

Wij, die van dien held'ren glans
Al den zegen smaken,
Voelen van erkent'nis thans
’t Dankbaar harte blaken ;
't Nut dat Coster heeft gesticht,
Meldt dit feest vol luister;
Juicht dan, want 't ontstoken licht;
Wordt toch nooìt wêer duister.
