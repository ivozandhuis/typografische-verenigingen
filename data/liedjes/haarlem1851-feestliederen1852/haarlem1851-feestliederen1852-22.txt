De oude drukkersgezel

Die genoegelijk oud wil worden,
Wachte zich voor ziels verdriet ;
Stormen, die voorbij hem snorden,
Storen voorts zijn ruste niet.
Hij draag’ zorg maar, om elk heden,
Als een braaf en eerlijk man,
Steeds genoeglijk te besteden
En zoo nuttig als hij kan.

Nimmer over ‘t lot te morren ,
Wenne men reeds vroeg hier aan,
Want begint men blond te knorren,
Grijs zal het niet overgaan.
Lustig werkzaam en met wijsheid
Wijd’ men vroeg zich pligt en deugd,
Want alleen een blijde grijsheid
Volgt een welbestede jeugd.
