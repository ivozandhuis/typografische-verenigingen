De eerste drukpers

De Beukenschors was stuk gesneden
Tot nieuwe letteren van hout,
Die toen voor ‘t eerst de werking deden,
Waar voor men nu een’ Feestdag houdt.
Nog zonder zwier en tooi was toen ’t gedrukte:
De Kunst en Vinding was nog versch:
Maar Coster, ziende hoe ’t hem lukte,
Bragt telkens anders ze op de Pers!

Toen had de Man nog weinig Zetters,
Maar toch zijn Kunst en Vlijt was groot,
Hij sneed al meer en beter Letters,
En maakte die van tin en lood.
Zijn inkt was dun, maar werd al ras wat taaier,
En ieder boek of nieuwe druk,
Werd telkens sierlijker en fraaijer
En spelde Coster meer geluk.

In deze Stad is 't werk begonnen
En toen, bij roof naar Mentz gebragt,
Veel heeft alom de Kunst gewonnen ,
En dienst gedaan aan ’t Nageslacht ,
Door tijd en vlijt werd toen de pers volkomen
In Nederland en overal;
Geen vrije borst heeft meer te schroomen,
Dat ooit de pers meer breken zal.

Goddank! ín spijt van dwang en schennis,
Alom wordt Wetenschap en Kunst,
Voor elk van algemeene kennis,
En blijft in aller braven gunst ;
Geen domper kan het helder licht meer dooven ,
Dat Costers Beukenhout ontstak ,
Niets kan ons meer de taal ontrooven ,
Die nu de Pers reeds eeuwen sprak.

Triomf! al 't goede, ware en schoone
Dat ergens ieraand heeft of weet ,
Wat oord of land hij ook bewone,
Wat rang of stand hij ook bekleedt :
Alom verspreid en steeds vermenigvuldigd,
En toch in oorsprong hier zoo kleên,
Is de aard’ aan Costers vond verschuldigd,
Aan Haarlems eerste Pers alleen!
