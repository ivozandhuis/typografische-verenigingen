Eerste Kopperzang

Welkom Broeders! Costers zonen,
Welkom op ons Kopperfeest !
Laat ons hier de vreugde toonen,
Met den echten Broedergeest ;
't Kopperfeest,
Verheugd van geest,
Hier gevierd in Haarlems muren,
Leev’ de vreugde dezer ure!
Welkom Leden, Costers kroost,
Hier is vreugde, hier is troost.

Ja, hier leeft de ware vreugde,
Costers geest daal’ op ons neêr!
Ja, wij kweeken uwe deugden,
Ja, wij doen uw vinding eer;
Ja, omzweeft,
Coster leeft,
Door u mogt de nacht verdwijnen,
Held're dag deez’ aard beschijnen,
Nooit geen vinding zoo veêl waard,
Zoo gezegend voor deez’ aard’.

Daarom Broeders! dankb’re toonen,
Door ons Coster toegebragt ;
Laat zijn naam dit feestuur kroonen,
Daar zijn roem ons tegenlacht ;
’t Kopperfeest,
Verheugd van geest,
Dus gevierd in Haarlems muren,
Leev’ de vreugde dezer ure!
Welkom Leden, Costers kroost,
Hier is vreugde, hier is troost.
