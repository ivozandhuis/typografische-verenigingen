COSTERS LOF.

Toen Coster in het Haarlems woud, 
Nu ruim vierhondert jaar geleden,
Een letter sneed in stam of hout, 
Ontstond een licht uit duitsterheden.
Een hooger geest stond hem ter zij
En kwam hem in zijn vond te hulpe.
De glans der edle Drukkerij, 
Drong door tot in de kleinste stulpen. 
Wat groote en onwaardeerbre schat
Heeft hij ons hier door nagelaten, 
Die rijkdom, licht en meer bevat,
Tot roem en eer van Neerlands staten, 
Want wat ons ook mag zijn betwist,
Wij blijven op ons regt steeds roemen, 
De vreemde heeft zijn doel gemist,
Die zich als vinder durfde noemen
Ja COSTER! 't is en blijft steeds waar
Dat wij u altijd zullen eerer, 
Uw kunst spreekt immer zonneklaar, 
De roem van God, den Heer der Heeren. 
Uw beeld aanschouwt het nageslacht 
En blijft het op uw vinding roemen , 
Heeft u de eere toegedacht, 
En zal uw grooten naam steeds noemen. 
