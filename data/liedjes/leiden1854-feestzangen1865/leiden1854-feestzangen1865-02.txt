Feestzang

Hebt gij het uur daar hooren slaan,
Dat, ed'le Vriendenrij !
Ons weêr naar deze Zaal doet gaan,
Alwaar, van zorgen vrij,
Wij op deez’ Maandagavondstond
Gaan vieren, blij van geest,
Ter eere LAURENS JANSZOON's vond,
Ons Elfde Kopperfeest. 

Komt, dralen wij dan nu niet lang,
En stemmen we, eens van zin,
Uit volle borst een jubelzang,
Op hooge toonen in;
Een zang die Costers lof vermeldt,
Maar die ook nevens dat
In achting onz’ Patronen stelt
En hen naar waarde schat. 

Ja, broeders! wie erkent het niet,
Wat wij hen zijn verpligt,
En wenscht niet in een hartig lied,
't Geen door hen wordt verrigt,
Nog jaren lang, na dezen dag,
Voorspoedig moge gaan,
En nooit hen rampen treffen mag
Op hunne levensbaan. 

Dat ook, bezield met moed en kracht,
Door ons ten allen tijd,
Bij hen het werk steeds word’ volbragt,
Zeer netjes en met vlijt!
Dat allen vrij: Iö Vivat!
Dan zingen op luide wijs,
En blijve ieder toonen, dat
Hij ’t vak steeds stelt op prijs. 
