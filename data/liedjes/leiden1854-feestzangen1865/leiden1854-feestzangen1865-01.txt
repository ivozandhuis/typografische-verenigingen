Welkomstlied aan heeren patroons, donateurs en eereleden

Zijn wij thans hier weêr verschenen,
Op het blijde Kopperfeest;
't Oude jaar vlood voor ons henen,
‘t Nieuwe geeft weêr nieuwen geest,
Vrolijk zij in deze stonden
Laurens Costers naam vereerd,
Door de kunst, door hem gevonden,
Wordt ons aller heil vermeerd.

't Welkom klinke U toe, Patronen !
Ed’le meesters te allen tijd,
Dat U 's Hemels zegen kroone,
U de welvaart blijv’ gewijd;
Zie ons steeds, uw getrouwen,
Dankbaar voor genoten gunst;
Laat ons op uw achting bouwen,
Ook wij ijvren voor de kunst.

Donateurs en Eereleden !
Welkom zijt ge in deez’ Zaal,
Juicht met ons bij ’t blijde heden,
Op dit feest klinkt warme taal,
Alles juicht tot Costers eere,
Heiligt de aanblik van dit uur;
Dat uw geest voor hem vermeere,
In ons gloeit steeds jeugdig vuur.

Welkom, welkom, Feestgenooten !
LAURENS COSTER, galme uw lied, |
Heeft u ’t hier zijn nooit verdroten,
Juicht nu weêr en zwijg toch niet,
Welkom allen die hem eeren!
Welkom, ’t feestgetij is daar,
Geve dan de gunst des Heeren,
Nieuwe lust bij ieder jaar.
