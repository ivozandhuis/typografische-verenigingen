Verschuldigde dank

't Is ruim vier honderd jaar geleen,
Toen zag men dat uit ’t duister,
Een zeer eenvoudig man verscheen,
Ontbloot van allen luister,
Die slechts een enkle sneê
En daardoor kwam op het idée
Om deze af te drukken,
En al die losse stukken
Vereenigd hij tot een geheel,
En ’t werd allengs een boek, 
Alzoo kwam ’t eerste kunstjuweel 
Te Haarlem uit den hoek.

En voor den man, zoo hoog geroemd,
Door vorst en onderdanen,
Wiens naam men thans met vreugde noemt,
Ontplooit men vlag en vanen;
’k Zal u zeggen wie hij is:
’t Was LAURENS COSTER, ja gewis !
Hij mogt een kroon verwerven,
Zijn naam zal nimmer sterven,
Maar leeft in ’t hart der volkenrei
Tot eer van 't nageslacht,
Hij heeft eens aan de maatschappij
Het grootste licht gebragt.

Ja, Vader Coster! gij zijt waard
Ten toon van elk te prijken,
Uw vond is: “Koningin der aard!’
Zoo noemt haar arm en rijken,
Dat wij dan, broeders van de kunst,
Ons deze onderscheidingsgunst
Met eere waardig maken,
En thans regt vreugde smaken ;
Komt, stemt geheel de maatschappij,
Met ons in dezen zang,
Zijn echte zonen zijn wel vrij,
Maar ’t is ook uw belang.
