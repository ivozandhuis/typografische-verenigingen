De feestviering

Wat is het heden een geloop
In Leydens breede straten!
Wel, zegt men daar, het is een hoop
Gezellen, zij verlaten
Voor dezen dag hun drukkerij
En wonen Coster’s feesdag bij.

Want hij, die Coster’s kunst waardeert,
Schept vreugde in dit leven,
Geen kunst die zoo veel wijsheid leert,
Om ’t goede na te streven,
De Drukkunst maakt het menschdom wijs,
Dus stelt men haar op hoogen prijs.

Komt, dezen dag met blijden geest
Het heil der druk gedronken,
’t Is heden elfde Kopperfeest,
Dus, broeders! ingeschonken !
Lang leve dan de broederband,
Zij houdt nog vele jaren stand.
