Welkomstgroet aan HH Honoraire Leden, Donateurs en Eereleden

Gevoelig als wij zijn voor d’ eer
Van uw bezoek alhier,
Verheffen wij ook dezen keer
Voor U de borst weêr fier.
Ontvang dus thans uit aller mond,
Met welgemeenden zang:
Ons »welkom hier te dezer stond!”
Ons »God beware U lang!” 

De kunst, door U zoo voorgestaan,
Door ons zoo hoog geacht,
Lacht U allengskens meerder aan,
Als elk zijn pligt betracht.
Bloeit niet door kunst en menschenmin
De gansche maatschappij ?
Door haar bloeit gij met uw gezin
En onze kring er bij!
