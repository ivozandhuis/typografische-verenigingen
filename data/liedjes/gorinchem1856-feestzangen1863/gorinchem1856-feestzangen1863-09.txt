Typographische Broederlied

Juicht aarde! juicht tot Costers eer,
Vereeuwigt door de faam,
Vermeldt, o broeders! meer en meer,
Met dankbaarheid zijn naam;
Die naam is tot aan ’s werelds end,
Steeds onze zangen waard,
Hij vond een kunst genoeg bekend,
Gezegend voor deez’ aard. 

Hij schonk een helder stralend licht,
Tot nut van elken stand,
O ja! een kunst van ’t grootst gewigt,
Onmisbaar in elk land.
Zijn kunst verfijnt zich langs hoe meer,
Wij volgen steeds haar schreên,
Komt! zingen wij tot Costers eer,
Voor Costers kunst alleen. 
