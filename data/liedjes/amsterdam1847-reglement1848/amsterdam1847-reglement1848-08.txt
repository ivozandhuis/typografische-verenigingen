- VIII
Drukkers moeten vrolijk leven,
Klinken, drinken zoo als ‘s hoort,
Hier wat nemen, daar wat geven,
Zoo komt best een Drukker voort.
Het schoon’ geslacht, faldera!
Houodt hij steeds, traldera!
In hooge waarde;
Maar zijn Godheid, hier op aarde,
Moet alleen de Drukkunst zijn.

Schoone oogen, fraaije handen,
Blanke boezem, kleine mond,
Rozen koontjes, witte tanden,
Zijn hem ‘t liefst op ‘t wereldrond.
Meisjes lief, faldera!
Houdt hem steeds, traldera!
Als man in waarde;
Maar zijn Godheid, enz.

Klinkt en drinkt nu, waarde Vrinden!
‘t Welzijn van de schoone kunst;
‘t Welzijn van uw welbeminde,
Smaakt nog lang haar hoogste gunst.
Klinkt en drinkt, faldera!
Houdt de deugd, traldera!
In hooge waarde;
Maar zijn Godheid, enz.

