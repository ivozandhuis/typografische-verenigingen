- VII
Eerstdaags dan kom den Ouwen,
Wij zullen hem aanschouwen, Uit metaal zal men hem bouwen,
Voor ons meer waard dan goud.
Het was een drukkers vaartje,
Hij heeft voor menig jaartje
Menig jaartje, menig jaartje,
In ‘t Haarlems beukenhout.
Den allereerste sponde,
Der drukkunst gevonden,
Laat ons zijn roem verkonden.
Leeft die brave, Leeft die brave, Leeft die brave, 
Ziedaar het Drukkers leven
Aan vreugde toegewijd

Wij leven zeer volstandig,
Legen de flesch knaphandig,
En in het werken handig,
Vermaken wij ons door vlijt
Verdriet kan ons niet deren,
Wij durven het trotseren,
Knap te zijn in kleeren,
In weerwil van de nijd
Door zucht tot roem gedreven,
Kan niets de moed weerstreven,
Zoo wordt deez’ kreet verheven:
Weest verblijd! Weest verblijd! Weest verblijd!
Ziedaar het Drukkers leven
Aan vreugde toegewijd

Altijd zijn wij aardig,
Nooit zijn wij hovaardig,
Nooit iet men ons kwaadaardig,
Dan door gebrek aan geld;
Wangunst van ons te weren,
Knap te zijn in kleeren.
En ons talent formeeren,
Ziedaar al wat ons kwelt;
Door zucht tot roem gedreven,
Kan niets den moed weerstreven,
Ziedaar het Drukkers leven!
Weest verblijd! Weest verblijd! Weest verblijd!
Ziedaar het Drukkers leven
Aan vreugde toegewijd

