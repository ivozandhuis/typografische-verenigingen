Oud wordt nieuw

Het drukken geeft aan velen brood ;
Dank , Coster, in den hoogen nood :
Gij hebt het wis geweten, 
Dat Uwe vinding, Uwe kuist
Ons redden zou door leuze en gunst
Van hen, die letters eten 

Wat raad? — een herdruk? wèl gedacht!
Zoo blijft de Drukkerij in kracht,
Met klein- en groot-Octaven, 
Onkenbaar in den nieuwen band.
Zoo komt van oud weêr nieuw in 't land :
Dan Schrijvers, gij zijt braven 

Zoo houdt ge d’ eer van Coster op,
Voert d’ eer der ouden zelfs ten top,
Schrijft nieuw al zijn het ouden; 
Gaat voort: Dat geeft den Zetter brood;
‘t Is alles duur en hoog de nood :
Door U zijn wij behouden 

't Is eer aan de oudheid toegebragt,
Die van geslacht reikt tot geslacht,
Van ’toude nieuw te maken ; 
Wij weten zeker en gewis,
Dat ’t oude vaak nieuwmodisch is
In druk en andre zaken

Praalde Isìs reeds met krul en pruik ?
Bij Grieken was de zwarte ’t puik ;
Wat bij Romeinsche grijzen? 
Het blonde, dáár vergeefs gezocht,
Werd bij den Fries voor goud gekocht ;
De mode stelt de prijzen 

't Is eerbied voor den hoepelrok,
Dat crinolines, vlecht en lok
Weêr ouden dosch vervangen ; 
Ligt ziet men eens bij ’s kappers lust,
Die wel eens sluimert, nimmer rust,
Weêr moesjes op de wangen 

De kapper is als d’ oude Heer,
Die 't zoontje siert met d’ oude leer,
Dat Drukkers brood kan geven; 
Hij trede in 't pak van vader op,
En stijge als hij ten hoogsten top,
Dat ‘t oude en jonge leven! 
