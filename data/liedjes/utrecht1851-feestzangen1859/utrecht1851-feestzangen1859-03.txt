Hulde aan Laurens Coster

Costers kunst schonk Neêrland luister,
Elders te vergeefs gezocht;
Vroeger was het alom duister
Coster's kunst heeft licht gebragt ;
Zij alleen,
Anders geen !
Hem dus alle eer gegeven,
Dat zijn edle kunst blijv’ leven,
Zingen we allen één van geest,
Broeders! op dit Kopperfeest.

Zetten we alle zorg ter zijde
Op deez’ blijden avondstond ;
Laten zich dan nu verblijden
Allen, die hier zijn in ’t rond,
Eén van zin,
Broedermin ,
Vrolijk uit de borst gezongen,
Lustig in het rond gesprongen ,
Ja, wij willen vrolijk zijn
Bij de vrouwen en de wijn.

Coster willen we hulde brengen ,
Die ons aller Vader was;
Hem ter eer den wijn hier lengen,
Ieder neem’ zijn volle glas
Eén van geest
Zij ons feest
Hierop willen wij eens drinken
En eens lustig zamen klinken !
Laurens Coster! Hem alleen,
Zij de hulde en anders geen.
