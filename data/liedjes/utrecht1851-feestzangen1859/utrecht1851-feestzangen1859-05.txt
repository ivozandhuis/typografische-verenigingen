Feestlied

Bij het klinken der bokalen
Bij ’t genot van zang en dans,
Laat de vreugd zich niet bepalen ,
Maar zij praalt met heldren glans !
Daarom , blijde Coster’s-zonen ,
Wordt die vreugd op t Kopperfeest
Uitgegalmd op hooge toonen ,
Zaâm gesmaakt in éénen geest.

Ach! wat zou de wereld wezen
Zonder vrouwtjes, zonder wijn?
Zegt een lied van lang vóór dezen,
Wij, wij voelen ook die pijn! —
Maar, wat zou de wereld wezen
Als ’t geen Kopperfeest mogt zijn? ….
Dan kon geen doctoor genezen
Al der Typographen pijn!

Doch , zoo ver zal 't wel niet komen,
Daarom, vrienden! goeden moed !
Laat uw vreugd maar niet betoomen ;
Dan gaat ’t als van ouds weer goed.
Neemt uw liefje bij haar handje ,
Danst met haar maar vrolijk rond,
En houdt zij u bij uw pandje,
Dan verliest gij nimmer grond!

't Puik van Utrechts Typographen,
Meisjes, ziet gij hier op ’t feest!
Met hen moogt gij springen, draven,
Als ’t moet, bedwingen zij hun geest,
Geef gerust aan hem uw handje,
Hij geleidt u veilig rond,
Zorgt voor u, als 't heiligst pandje,
Dat gij houdt den voet bij grond!

En is weêr een jaar vervlogen,
Is het feest weêr opgedaagd,
Dan ziet men in ’s meisjes oogen:
„Ach, werd ik maar weêr gevraagd!
Komt die vraag, geef dan uw haudje
Aan den schooijer maar gerust !
Welligt houdt hij u bij ’t pandje,
Als hij proeft hoe lief gij kust !

Daarom „ Broeders! daarom liefjes,
Viert maar blij uw Kopperfeest ;
Scheldt elkander vrij voor diefjes,
Maar zóó, dat g’ elkaâr niet vreest !
Want de vreugde moet geen wroegen ,
Zij moet niets dan vreugde zijn,
Dan drinkt elk steeds met genoegen
Op dit Feest een goed glas wijn !
