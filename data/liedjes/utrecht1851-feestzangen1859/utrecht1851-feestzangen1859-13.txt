Afscheid

„Naar huis, naar huis!" roept ons de tijd,
„Nu vrolijk opgestaan.
„Naar bed, en slaapt, om straks met vlijt
„Weêr aan het werk te gaan !"
Zoo blijft 't genot ons bij,
Hoe lang een’ jaarkring zij;
't Genot, dat op verbroedring ziet,
Vergaat met ’t weggaan niet 

Zoo lang als Coster’s naam bestaat
Bij Jood of Christendom,
Ziet ’t hart, dat voor het weldoen slaat ,
Met vreugd naar 't feest weêrom;
En in der oudren vreugd
Geniet de lieve jeugd;
Gevloekt, die dat genoegen wraakt
Of liefde-banden slaakt 

En ’t kind herinnert zich ’t genot
Van ’t vrolijk ouder-paar,
En ’t meisje denkt aan ’s Drukkers lot,
En wenscht hem, jaar aan jaar,
Met ons, Gods zegen toe,
Die zijner zorg’ voldoe,
En bidt: o binde vaders hand
Twee deelen in één’ band! 

Dan viert ze ook met den echtgenoot,
Wat moeder eens genoot
Door Coster, die haar huwlijk sloot,
Dat slechts uit liefde ontsproot ;
Zij dankt en juicht als wij,
Met man-lief aan haar’ zij:
„Dank, Coster, voor den edlen vond,
„Die hart aan hart verbond.
