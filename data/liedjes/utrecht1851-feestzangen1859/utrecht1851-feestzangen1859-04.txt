Opwekking tot zingen

Typographen! Zingt nu allen
Weêr een vrolijk Kopperlied!
Laat nu vrij de toonen schallen,
't Is voor Coster, anders niet,
Zouden wij dan hem niet prijzen ,
Hij, den Vinder onzer Kunst? —
Ja, hij moet in grootheid rijzen ,
Hij staat in der braven gunst.

't Is thans feest, dus weg met klagen
Laat ons nu maar vrolijk zijn;
Wij verdrijven zorg em plagen
Met een vol em goed glas wijn;
„Laurens Coster zij Victorie?”
Zingen wij met alle kracht:
Edle Kunst! U zij de glorie
Door ons allen toegebragt,

Laat ons juichen, laat ons zingen,
Met een opgeruimden geest ;
Laat ons dansen, laat ons springen,
Op dit blijde Kopperteest ;
Laurens Coster’s eer verbreiden,
Dit is ’t doel, door ons beoogd ;
Door de wereld licht verspreiden,
Zóó werdt Coster's roem verhoogd.
