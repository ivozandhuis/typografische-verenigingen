Hulde en dank aan J. Breeman

Daar ons de warmste danktoon siert,
Zoo streven wij naar ’t doel,
Om wijl men ’t heuglijk Jaarfeest viert,
Te uiten ons gevoel ;
Deez’ feestdag rees weêr aan de kim,
Bij statig morgenrood,
En aller hart is eens van zin,
Door dankbaarheid vergroot.

Dien danktoon zij u toegebragt,
Heer BREEMAN, voor uw vlijt,
Dien gij, met onweèrstaanbre Kracht,
Hebt aan deez’ Kring gewijd ;
Uw ijvervuur, dat nooît verdooft,
Hieldt onverwrikbaar stand ;
En wat de tijd ons heeft ontrooft,
Uw woord hebt ze ons verpand. 

Daar gij thans op uw Drukkerij,
Als Heer en Meester troont,
Zoo kwam bij ons de vrees, dat gij
Uw hulp ons niet meer toont;
Maar weg met zulk een denkenskracht,
Dat zij van allen vliedt,
Wie zulks van u ooit heeft verwacht,
Die kent Heer BREEMAN niet ! 

Waart gij ons allen steeds nabij,
Zoolang de Kring bestond,
Dan komen we u op nieuws ter zij,
Te bouwen op dien grond ;
Met uwe hulp en onze vlijt,
Bereikt deez’ Kring haar doel,
En onze dank, u toegewijd,
Zij nimmer stug noch koel. 

Wij wenschen, dat des Hemels gunst,
U ruimschoots zij ten deel,
En dat de nutte Boekdrukkunst,
U voorspoedsbronnen teel ;
Dat tijd, noch lot die hoop vergruisch,
Dat hopen we onderling :
Lang leev’ Heer BREEMAN voor zijn huis,
En ook voor onzen Kring! 
