De boekdrukkunst

Is de zaal thans weêr ontsloten,
Voor het jaarlijks Kopperfeest,
Laat ons dan dit feest vergrooten,
Met een regt verheugden geest;
Voegt u hier dan, Typographen !
Door geen bange zorg gedrukt,
Dat gij Costers roem blijft staven,
Nu ge in vreugd hier lauwren plukt.

Mogt een kunst zich fier verheffen,
Bij de Drukkunst haalt zij miet,
Dankbaar zal dit elk beseffen,
Daar haar werking eeuwen ziet;
Vorst en volk zijn door haar luister,
Aan het helderst licht gebragt,
Zelfs die dwalen, in het duister,
Schenkt zij licht in menig nacht.

Jaar op jaar zien wij haar vruchten,
Uitgedeeld aan 't verste strand
Ook die slaafsche boei doen zuchten,
Zìen haar heilbanier geplant.
O! nog millioenentallen,
Zien nog eens haar glansrijk licht,
Hoe gal dan de juichtoon schallen,
Als het duister voor haar zwicht.

Zoudt gij u dan niet verblijden,
Gij, die in haar werkkring woelt ?
Zoudt ge aan haar geen danktoon wijden,
Daar uw werk elks heil bedoelt?
Op dan, Makkers! Kunstgenooten !
De eer aan Boekdrukkunst gebragt ;
Laten wij haar roem vergrooten,
Als een dankbaar nageslacht.
