Hulde aan Laurens Janszoon Coster

Heft aan het lied, tot Costers lof,
Hij is die hulde waard!
Het licht dat eens zijn geest ontstak,
Dat ras de onwetendheid verbrak,
En zegen over de aarde sprak,
Is ons een loflied waard!

Triomf! de zon is opgegaan, 
Van 't opgeklaard verstand,
De zwarte duisternis verdween,
De dag der rijpe kennis scheen,
Zijn licht blonk over de aarde heen,
Verkwikte land bij land.

De boei, die denkkracht hield bekneld,
Verbrak en reet van een;
De geest, die in zijn vlugt beperkt,
Geen doel vond, waar, zijn kracht op werkt,
Of prikkel, die zijn streven sterkt,
Herleefd’ toen ’t licht verscheen.

Hij vloog de wijde schepping door
En vond er nieuwer stof ;-
Hij vond, door kennis voorgelicht,
De waarheid, zuiver, onverdicht;
Kend’ God, bestemming, deugd en pligt,
En wijdde aan Coster lof!

Dat licht houdt stand, wat wankle of vall’,
Wat worde of verga!
Maar hem dan ook den lof gewijd,
Wiens kunst, dien zegen heeft bereid;
Aan Coster hulde en eer gewijd,
Zoo lang het harte sla!
