Op Domburg.

Hier zitten wij dan als weleer — hoezee!
Weêr op ’t geliefkoosd Domburg neêr, hoezee !
En smaken (o wat schat van vreugd)
Al 't gene wat ons hart verheugt.
Hoezee, hoezee, hoezee!

Vriend Louwerse, bij elk bekend — hoezee !
Voor netjes, proper en patent, hoezee,
Die man heeft zich weêr uitgesloofd,
En ons een goed onthaal beloofd.
Hoezee, hoezee, hoezee!

Komt broeders! zeem’len wij dan niet — hoezee!
Want wie voor kommer en verdriet, hoezee!
Nog heden luistrend’ ooren heeft,
Is beter dat hij maar niet leeft.
Hoezee, hoezee, hoezee!

Stemt allen eens van ziel en zin — hoezee!
Een lied op hooge toonen in, hoezee!
En laat daarna ons ’t jaarsaizoen,
Ook op zijn beurt eens diensten doen!
Hoezee, hoezee, hoezee!

Ja is dit liedje straks ten end — hoezee!
Dan duinwaarts ons te zaam gewend, hoezee!
En in het water of op ’t zand!
Gesmaakt het heil van vriendschapsband,
Hoezee, hoezee, hoezee!

Maar als wij 't uur straks hooren slaan — hoezee!
Dat wij ter tafel moeten gaan, hoezee!
Dan weêr met aangenamen tred.
De reis hier henen voortgezet.
Hoezee, hoezee, hoezee!

Dan ('t geen wat mannen-broeders past) — hoezee!
Te zamen ons ter deeg vergast, hoezee!
Doch steeds met trouw en waakzaamheid,
Op alles goed ons voorbereid.
Hoezee, hoezee, hoezee!

Zoo gaan wij zeker niet van hier — hoezee!
Voor dat met overgroot pleizier, hoezee!
Wij ’t eerst getuigden: ja voorwaar!
Zoo'n dag die komt maar eens in 't jaar!
Hoezee, hoezee, hoezee!
