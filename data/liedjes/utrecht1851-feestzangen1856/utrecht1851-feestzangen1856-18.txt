Feestmarsch ter eere der vereeniging

Het Bestuur:
Komt schaart U paar aan paar,
En wilt de Feestmarsch maken,
Het is het vijfde jaar,
Dat wij die vreugde smaken, voorwaar,
Voorwaar, voorwaar, 
Het is een jubeljaar.

De Leden:
Komt, vrouwtjes! komt daarbij,
En laat U niet bedwingen,
Om aan uw Coster’s zij’,
Tot zijnen lof te zingen, voor hem,
Voor hem, voor hem, 
Verheffen wij de stem

Te zamen:
Ja Coster, gij zijt schuld,
Dat wij die feesten vieren,
Daarom wordt Gij gehuld,
En wuiven de banieren, voor U,
Voor U, door U,
Heerscht hier die vreugde nu.

Zou hier geen vreugde zijn,
Hier onder Costerszonen ?
Hier spant men ééne lijn,
En blijft Genoegen wonen, bravo!
Bravo! bravo! 
Genoegen gaat hier zoo

Het Nut heeft weêr dit jaar,
Aan veler ons doen toonen,
Dat veel van het gevaar,
Door haar wordt weggenomen, veel waart,
Veel waart, veel waart, 
Als nut en vreugd zich paart.

Wilt aan den Burgerheer,
Uw?’ waren dank ook toonen,
Voor zulk een groote eer,
Waarmeê hij ons wou loonen, Zijn hand,
Zijn hand, Zijn hand, 
Schraagt ook deez’ broederband.

Een Eereledenschaar,
Zien wij hier ook vergadert,
Het is een eer voorwaar,
Dat ook ons danklied nadert, tot haar,
Voor haar, voor haar,
Stemt zich ook zang en snaar.

Handhavers van de Wet,
Bestuurders van de zaken,
Die weten juist en net,
Wat krom is regt te maken, niet slecht,
Niet slecht, niet slecht,
Van krom te maken regt.

En nu in ‘t algemeen,
Laat ons zoo voorwaarts treden,
En ook in zwarigheên,
Ons toonen wel te vreden, Hoezee !
Hoezee! Hoezee ! 
Wij leven wel te vree!

