Feestmarsch

Vader Coster! vrolijk vangen
Wij met u den feest-marsch aan;
Hoort den danktoon, hoort de zangen
Die uit onze borsten gaan!
‘t Kopperfeest rees aan de kimmen,
En op de avond van dit feest,
Moet ons aller juichtoon klimmen,
Met een hoogst verblijden geest.

Coster! gij zijt uitverkoren
Om te prijken aan ons hoofd!
Doch gij kunt ons lied niet hooren,
Deze vreugd is ons ontroofd. —
Konden wij u eer bewijzen
Voor hetgeen uw winding biedt:
Hooger zou den danktoon rijzen,
Meer verheven was ons lied!

Kunstgenooten! dankb’re Zonen
Van dien grooten Landgenoot !
Wilt de Kunst van Coster kroonen,
Schoon reeds eeuwen na zijn’ dood.
Roemt de Drukkunst, roemt haar waarde!
Neêrland's grond schonk ons die gunst!
Hooger staat toch niets op aarde
Dan de ed'le BOEKDRUKKUNST !
