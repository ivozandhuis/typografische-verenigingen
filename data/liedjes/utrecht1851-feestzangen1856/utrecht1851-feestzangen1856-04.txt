Waarde der drukkunst

Die Vaderland en Koning mint
En de eer van ’t voorgeslacht,
En ‘t goede kweekt, waar de eer bij wint,
Ziet waar ons feest op wacht;
En ’t woord, dat zijner borst ontschiet,
Is Coster, en dat woord,
Verandert met het »leve” niet,
Vaak wrev’lig aangehoord.

“t Is: »leve Coster's edle kunst!”
't Klinkt eeuwen ’t aardrijk rond;
Geen’ afgebedelde eer noch gunst
Lokt ’t woord uit hart of mond;
Wij leven vrij, zoo zingen wij,
Leef Coster's vaderland,
Beschaving vrij van slavernij
Gevormd door Coster’s hand!

Gewetensdwang vlugt ver van ’t beeld,
Als ’t spook dat ons bedreigt
Met domheid, door den dwang geteeld,
Die onder ’t dwangjuk hijgt.
Maar Coster’s beeld wekt ons gezang,
't Blikt liefderijk ons aan,
De vrije borst mag ’t »leve lang !”
Voor Coster's vinding slaan.

Cybele’s beeld, uw wondersteen
Wekt Rome’s moed en kracht,
Daar ’t beeldziek volk van dat alleen
Zijn heil en hulp verwacht;
't Palladium van Coster’s geest
Wekt geest, èn kracht, èn moed,
Daar hel en duivel ’t daglicht vreest,
Als ‘s hemels zonnengloed.

Ja dáár, waar zelve een Kenau zwicht,
Verwint uw stralen-krans,
Als Phoebuspijlen, juist gerigt
Uit ’s Hemels hoog'ren trans,
Op ’t monster, dat elk land verpest,
De Python, teelt der hel.
Verdrijf den dwalm uit land en vest,
En ’t gaat ons allen wel.
