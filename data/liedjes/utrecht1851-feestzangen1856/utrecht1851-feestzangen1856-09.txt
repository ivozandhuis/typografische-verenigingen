De boekdrukkunst geschetst als de grootste schat

De Drukkunst te bezingen,
Is streelend op dit feest,
Zij schenkt ons zegeningen,
Onmisbaar voor den geest;
Zij heeft in alle talen
Gods Heilig Woord verspreid,
Dat nimmermeer kan falen,
Maar duurt in eeuwigheid.

De Drukkunst heeft ten tijde
De godsdienst onderschraagt,
Zij kan geen dwang meer lijden,
Voor die naar waarheid jaagt
Zij blijft op liefde doelen,
Op pligt der maatschappij
En laat elk zijn gevoelen,
In Godsvereering vrij.

Zij is een schat te noemen,
Meer waard dan ’t kostbaarst goud,
Elk moet haar invloed roemen,
Voor ’s menschen zielbehoud?
Zij voert t gemoed naar boven,
En toont met sterke hand,
Aan hem, die wil gelooven,
Het heilvol vaderland.

Haar wijden we onze zangen
In dezen jubelstond ;
Die kunst blijft lof ontvangen,
Zoo juicht ons hart en mond!
Niets kan de kunst meer boeijen
Of storen in haar drift:
Zoo zal de drukpers bloeijen,
Door keur van letterstift.

Sterkt ons door uwe krachten,
Beschermers van deez’ kring,
Die uwe gunst hoogachten,
Als broeders onderling.
Dan zal de drukkunst bloeijen,
Tot heil van ons geslacht,
Uw welvaart immer groeijen, 
Die zoo zijn pligt betracht!

Voor u, Bestuur ! doordrongen,
Van ‘t nut dat uit u spruit,
Wij wenschen, onbedwongen,
Met vrolijk feestgeluid :
Leeft met uw gade, loten,
Gezegend door Gods gunst,
En zie uw roem vergrooten,
Door de edle Boekdrukkunst.
