Feestlied

Komt, Broeders! komt en laten wij,
Hurah! hurah! hurah!
Als Costers dankbre vriendenrei,
Hurah! hurah! hurah!
Ter eere van den grootsten schat.
Die zooveel goeds in zich bevat,
Regt vrolijk en blj,
Zingen op dit feestgetij. 

O, Coster! U zij roem en lof,
Hurah! hurah! hurah!
Want gij hebt van geen mensch de stof,
Hurah! hurah! hurah!
Maar God schonk U die grooten vond,
Toen alles in het duistre stond,
Daarom zullen wij,
Juichen op dit feestgetij ! 

En in uw’ tijd was er een man,
Hurah! hurah! hurah!
Die U dien grooten vond ontnam,
Hurah! hurah! hurah!
Vertrok toen naar een ander land,
Zeer ras was daar de kunst geplant;
En hij prijkte daar,
Als de eerste Drukk'renvaâr. 

Zoo ging hij voort, ik zwijg het niet,
Hurah! hurah! hurah!
Hij was de ware vinder niet,
Hurah ! hurah! hurah !
Hij dacht wel, ’k prijk hier aan het hoofd,
Maar hij had Haarlems kunst geroofd,
Dus hij achteraan,
Coster gij moet bovenaan! 

Triomf dan vrienden! op dit feest,
Hurah! hurah! hurah !
Prijst gij den roem van Coster's geest,
Hurah! hurah! hurah!
Zijn vond is dubbel prijzens waard,
Vivat dan Coster's kunst op aard,
Want zij is het waard,
Wijl geen kunst haar evenaard.
