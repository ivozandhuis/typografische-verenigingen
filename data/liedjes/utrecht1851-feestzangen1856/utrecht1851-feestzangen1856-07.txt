Hulde aan Laurens Jansz Coster en de boekdrukkunst

Blonk de fiere Nederlander
Uit, in moed en kloek beleid;
Waardig is hij ook te noemen,
Om zijn vlijt en schranderheid;
Hij was altijd vaak te roemen,
Zoo ín kunst als wetenschap,
En beklom, tot spijt van vreemden,
Meer dan eens den glorietrap.

Coster strekk’ hiervan ten blijke,
Die, in Haarlems grijze vest,
De Boekdrukkunst 't eerst mogt vinden,
Schoon de Duitscher hierop zwetst.
Zijn vernuft mogt ons bezorgen:
't Eerste boek, o welk een eer!
Nooit zal Coster’s naam versterven,
Maar zijn roem klimt meer en meer !

Nimmer kan het letterstelen,
Door een snooden guit begaan,
Hem in zijne glorie deeren,
Noch zijn’ roem ter neder slaan.
Laat de vreemd'ling schimpen, smalen,
Op het Nederlandsch geslacht;
Maar de kunsten aller kunsten,
Werd door Coster voortgebragt !

Boekdrukkunst ! o kunst der kunsten,
Wat zijn wij aan u verpligt!
Gij hebt reeds de meeste volken
Op het klaarste voorgelicht,
Eeuwig zal Uw luister bloeijen,
Groote Coster! voor dien vond,
En uw standbeeld eerlang prijken,
Op den Nederlandschen grond.
