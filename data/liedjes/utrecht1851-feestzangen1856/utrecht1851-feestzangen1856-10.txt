Costers vinding

Kent gij het bosch, dat schoone woud,
De pronk van Haarlems dreven,
Voor jaren reeds bekend als 't Hout,
Van boom en struik doorweven?
Daar zat voor ruim vier honderd jaar,
Een reeds vergrijsde wandelaar,
Vermoeijend uit te rusten,
En zich daar te verlusten;
Maar sneed tot tijdverbeuzeling
Een letter uit een boom,
En toont die aan den lieveling,
Zijn kleinkind, zonder schroom.

Helaas! die letter valt in ‘t zand.
Hij zoekt.... en vindt hem weder,
Maar wijl hij ’t vormsel ziet geplant,
Zet hij zich weêr ter neder,
En peinst nu, om op die manier,
Die letter, juist zóó op 't papier,
Als in het zand te drukken,
En mogt hem dit gelukken,
Dan was dit voor de maatschappij,
Veel meer dan schatten waard, 
Daar naauw een vorst in dat getij, 
Tot schrijven was vervaard.

En binnen kort zag men gewis,
Den eersten druk verrijzen:
Den Spiegel der Behoudenis!
Strekt daarvan ten bewijze.
En nog meer werken van dien tijd,
Heeft hij door zijnen vond verspreid,
Zoodat men Coster roemde,
En hem den vinder noemde.
Men huldigt hem ook in deez’ rei,
Hij schonk ons deze guust, 
En door zijn winding zijn ook wij:
Thans Broeders van de Kunst!!!
