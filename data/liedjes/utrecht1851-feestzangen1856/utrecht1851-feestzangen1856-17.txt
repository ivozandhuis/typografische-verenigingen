Dankbetuiging aan den beschermheer en eere-leden

Geen langen dag gaat meer voorbij
In kommer en verdriet;
Men werkt wel, ja, zoo veel men kan,
Dat past een braaf en eerlijk man,
En ’t werken schaadt ons niet.

Gezond te zijn, met moed en kracht
Gevormd voor ons bestaan,
Als men om werk den Hemel smeekt;
God weet, hoe dan het hart ons breekt,
Als men moet ledig gaan.

Maar Utrechtsch edel Burgerheer,
Beschermer, Uw gevoel,
En de Eerekring, die U omringt,
Genieten wat den drukker zingt,
Op d' eer van Costers doel.

Ja Hem zij de eer en dank aan U,
Naast God: want in den druk,
Rees Uwe waarde, en onz’ dank
Prijkt in den druk, de zuivre klank
Van ’t hart meldt ons geluk.

Leeft dan, Beschermer! in den kring,
Van ’t edle Broedertal! 
God blikke op Uw’ daden neêr,
Ziet daar Uw’ eigen daden weêr
En wat U loonen zal.
