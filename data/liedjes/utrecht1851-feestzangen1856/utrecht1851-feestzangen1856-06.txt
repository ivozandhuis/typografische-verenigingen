Hulde aan de vrouwen

Welk genot is ons geschonken,
Vrouwen! U weêr hier te zien,
Maakt ons waarlijk vreugdedronken,
Nu we U hulde mogen biên,
Wel het meest,
Op dit feest,
Doen wij dankbaar met ons allen,
U ter eer, het loflied schallen,
Ja verschoon ons stout bestaan :
En hoort ons goedgunstig aan.

Costerfeest heeft hooger waarde,
Vrouwen! nu gij ’t met ons viert,
Niets toch op geheel deze aarde,
Dat het met meer glans versiert?
Want de vrouw,
Zoo ’k vertrouw,
't Schoonste kunststuk van Gods handen,
't Pronkjuweel uit alle landen,
Geeft ook aan deez’ vriendenkring:
Vreugde! leven! zegening !

Drukken ons soms zorgen neder;
Zien wij donker in ’t verschiet;
Gij, zoo lief, zoo zacht, zoo teeder,
Troost ons dikwerf in ’t verdriet,
En ons hart,
Voelt geen smart,
Als wij, na een’ dag van zwoegen,
's Avonds ons weêr bij U voegen,
Dan bevrijd van alle druk,
Is uw liefde ons hoogst geluk,
