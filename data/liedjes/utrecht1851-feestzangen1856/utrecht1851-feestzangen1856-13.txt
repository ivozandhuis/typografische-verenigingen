Een nieuw liedje

De wereld is in rep en roer,
Ja, alles wemelt op den vloer,
Als wij het feesttij vieren, 
Van Louwtjes onwaardeerb’re kunst,
Die ons van daag met milde gunst,
Met ’t zondagspak doet sieren.

Want hoe men ’t bakt of hoe men ’t stooft,
Van daag wordt door ons niet gesloofd ;
Men moest ’t ook eens proberen! 
Om ons te houden aan de kast,
Voorzeker zouden wij dien kwast,
Naar ’t peperland doen keeren! 

Het Koppervieren is een regt,
Dat ons geen koning zelfs ontzegt,
Ja, Heeren! ja, Patronen! 
Àl loopt Uw hoofd nog zoo op hol,
Geen zethaak, ploeg, of pers of rol,
Kunt ge in onz’ handen troonen ! 

Maar — gunt gij ons die kleine pret,
(Wij hebben 't eenmaal vastgezet),
Ge kunt ze ook met ons deelen ! 
Zet slechts het heerschap wat op zij’,
En drinkt en danst met ons eens blij’,
Alsof 't U niet kan schelen! 

Gelukkig toch is steeds het land,
Waar heer en knecht somtijds de hand
Elkander kunnen geven! 
Dan gaan de zaakjes goed haar gang,
Dan werkt men in elkaârs belang !
Zóó moeten menschen leven!
