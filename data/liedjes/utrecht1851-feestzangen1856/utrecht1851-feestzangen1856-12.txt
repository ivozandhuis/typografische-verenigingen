Louwtjes vreugd 

Toen Vader Coster ging in ’t Hout
Zeer opgeruimd en blij,
Al onder zoet gesnap en kout
Met zijn lief vrouwtje aan zijn zij
Zeer vergenoegd en blij. 

Met vreugde waren zij gegaan,
Al naar dien schoonen boom,
En kwamen weldra aan de laan,
Waar zij hem zoende zonder schroom
Ter eere van dien boom. 

Toen zoende zij hem keer op keer
Voor ’t heil door hem gesticht,
Dat hij de kunst ras meer en meer,
Doet schittren als een helder licht
Waar duisternis voor zwicht. 

Nu kwam de beurt aam onze Louw
Te zoenen naar zijn lust,
En pakte hij alras zijn vrouw,
Die hem zoo teeder had gekust,
Van zorgen onbewust. 

Ruim viertal eeuwen na dien stond,
Zijn wij ook hier vergaard,
Om ook te zoenen in het rond,
Want Louwtjes feestdag is dit waard,
Daar zij ons vreugde baart. 
