Koppermaandag

Wat pret is 't in den wintertijd,
Voor Laurens Coster's zonen;
Elk hunner is dan regt verblijd,
En wil die vreugde toonen,
Want met een opgeruimden zin
Treedt hij de Kopper-feestzaal in,
Met zijne Engelin. 

Is de Koppermaandag daar:
Elk geeft de brui van ’t werken;
Want niets gaat goed, of ’t komt niet klaar,
Patroon kan ’t ook wel merken !
De schim van Coster wil het niet,
Dat hij zijn kroost aan de arbeid ziet,
En sturen ’t schip in 't riet.

De vrouwtjes zien ook lang vooruit
Met vreugd dien dag genaken;
Men plooit de muts en ziet eens uit
Naar andre kleedingzaken;
Want voor het feest, ’t staat eenmaal vast,
Wordt ’t beste kleedjen aangepast,
En manlief eens verrast.

Zóó uitgedoscht, met blijden geest,
Treedt men gearmd te zamen,
Met Kloris-lief naar ’t vreugdefeest,
Om daar eens uit te kramen ;
Dan danst men luchtig in het rond,
Ja, alles gaat dan van den grond,
En zoent zijns liefjes mond. 

Daar zingt men vrolijk lied op lied,
En laat de galzen klinken
Geen brompot die dan leelijk ziet,
Bij 't zingen, dansen, drinken!
Komt, feestgenooten! jubelt maar,
Dit pretje komt maar ééns in 't jaar,
Slechts éénmaal in het jaar.

   

 
