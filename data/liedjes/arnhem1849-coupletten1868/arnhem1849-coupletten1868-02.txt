Te werken voor meer loon

Het edelst vak op heel onze aarde
Voorzeker is de drukkerij,
Want iedereen erkent haar waarde,
't Gemiddeld. loon bewijst dit mij:
Zes Gulden ’s weeks, en wel gestadig,
— Als men ten minste zooi verzuimt —
Wie meer verdient heeft ’t overdadig,
Wat leven wij toch opgeruimd?

Eén Gulden daags om van te teren,
Voor zich en heel zijn huisgezin:
Voor eten, huur, vuur, licht en kleêren
En wat er bij komt, is niet min!..…
Maar is uw echt dan nog gezegend
Met lieve kindren, zes of acht,
Dan wenscht gij Zondags dat het regent,
Des ochtends snakt gij naar den nacht!

Is het des Zondags smerig weêrtje,
’t Heet dan: „’k kleed mij van daag niet aan,”
(Maar ’t beste pak ontbreekt het heertje,
Hij durft met schik niet uit te gaan.)
Dus ’t wandlen zal hem niet vermoeijen
En ’t daaglijks werk gaat met gemak ;
Wij leven om in ’t vet te groeijen; —
Lang leve ’t Typographen-vak!!!

Gaan u des morgens de oogen open,
Ziet gij uw gade en ’t aantal kroost,
Dan is ’t: „Hoe zal 't van daag weêr loopen?
Geen geld in huis een maagre troost;
’k Wou, dat die dag maar was verstreken,
Dan kroop ik heel bedaard naar bed;
Daar hoort men van geen honger spreken”
Zoo wordt de slaap uw grootste pret.

Lacht een vriendin uw Vrouwtje tegen
En vraagt aan haar: „Wat doet jou man?
Heb je ook een sjouwerman gekregen?”
Dan luidt het antwoord: „Niets daarvan;
Dat zou mijn man niet kunnen wezen,
Mijn man is niet geschikt voor slaaf
Mijn man vermoeit nooit zijne pezen.
Mijn man is edel Typograaph!

Maar zij wordt bang om meer te spreken;
Want vraagt men naar ’t bescheiden deel,
Dan zou gewis haar ’t harte breken,
Haar kroost ziet van den honger scheel!
„Kom,” zegt ze, «'k moet naar huis marcheren;
'k Word door mijn vrouwenpligt gejaagd,
Weet gij, straks komt mijn man dinéren,
„En ’k hoor niet gaarne dat hij klaagt."

De ander is ter neêr geslagen,
De wrevel heeft haar hart vervaart;
Zij mort: „Mijn man zwoegt alle dagen;
't Is ongelijk verdeeld op aard!
Die plaatst haar man bij Typographen,
Spreekt van diné’s en... weet ik veel;
Mijn man rangschikt zij onder slaven;
Wel ’t bloed kruipt mij schier naar de Keel
 
Maar ’k laat het aan uw oordeel over,
Wie daaglijks brood het meest ontbreekt:
De gade met haar armen slover
Of haar, die van dinéren spreekt.
De sjouwer kan per uur erlangen,
Waar wij twee uren pal voor staan,
Het schaamterood kleure ons de wangen
Ons loon doet Coster oneer aan!

Doch waar, wáár is de schuld gelegen,
Van achteruitgang in ons vak? :
Wat brengt ons vloek in plaats van zegen
Wat houdt ons ’t loon meest uit den zak ?
Ik zal ’t u trachten uit te leggen
Zoo ver ’k de zaak bevatten kan;
Maar, als ik iets verkeerd mogt zeggen,
Vergeef 't mij, maar verbeter 't dan!

Zit niet in ’t (quasi) concurreren
Een soort van onderkruiperij?
Gewis, dit drukt op onze heeren,
En ’t allenmeest op u en mij!...
Laat vrij de concurrentie leven,
Wanneer zij niet aan ’t dagloon plukt,
En ons gestadig werk kan geven —
Te veel wordt echter ’t vak gedrukt!

Ware ons een ondeugd vreemd gebleven
Aan wier bestaan ’k veel onheil wijd,
Neen Typograaph! u was in ’t leven
Gewis niet zooveel kwaads bereid.
Uw kracht werd zwakkren tot een zegen;
Niet zooveel uitschot in het vak
Stond billijk Zoonverhoogen tegen,
Tot nadeel van — UW eigen zak!

Uw toestand is beklagenswaardig ;
Ik voel dit even goed als gij;
Tracht naar vooruitgang, UWer waardig,
Steeds voorwaarts streven staat u vrij!
Champagne moest gij kunnen drinken,
Hoewel uw deel slechts water is,
Om hunnentwil, die ’t vak verminken,
Toch zijn ’t gezellen, maar ’t is mis!

Doch laat de moed u niet begeven,
Gerugsteund door den broederband,
Roept gij een betren tijd in ’t leven,
Wekt ge eerbied op voor uwen stand!
En mogt een ongeval verrijzen,
Voor wie het zij, men drage 't zaâm ;
Zoo zullen we allerklaarst bewijzen,
Geen broeders slechts te zijn in zaam!

Reeds vele jaren zijn verstreken,
Sints er een stem ìn de ooren klonk
Van velen. — ’t Is, helaas! gebleken,
Dat men aan haar ’t gehoor niet schonk.
Zij riep ons naar het strijdperk henen
Voor billijk regt. Zij sprak: u’t Is pligt,
Om hem de broederhand te leenen,
Wien tegenspoed te gronde rigt

Voorts was haar taal: „Kent, mensch! uw waarde;
Tracht u van slaafsche vrees te ontslaan,
Schaamt u; gij schenkt het licht aan de aarde,
En blijft in ’t duister zelve gaan.”
Maar wat ze ook sprak niets, niets mogt baten,
Haar pogen is vergeefs geschied,
Men leert hieruit: Hoe mooi we ook praten,
Men komt er zonder handlen niet!

De handen dus ineen geslagen
Tot het bereiken van een doel,
Waarvan het nageslacht zal wagen,
En tot voldoening van ’t gevoel,
Dat wij door eigen schuld niet lijden;
Dat doel begeve nooit ons brein ;
Aan zulk een doel uw krachten wijden,
Moog, Typograaph! uw streven zijn,

Elk, die zijn naam wil waardig dragen,
En zegt een Costerszoon te zijn,
Noopt zich een stap vooruit te wagen,
Die trekke met ons ééne lijn;
Reeds hebben wij te lang geleden:
Armoede is toch geen loon voor vlijt!
Gij mort, gij klaagt, zijt ontevreden,
Toont liever, dat gij mannen zijt.

Maar merkt gij aan, „hoe ’t goed te maken?
Als men niet doortast met geweld,
Als wij op ééns het werk niet staken,
Komt er geen ommekeer van zaken,
Tast door, of ’t blijft, als ’t is, gesteld !”

Maar stil, niet al te bar gesproken;
Als iemand uwer zoo iets waagt,
Gewis, hij blijft van hulp verstoken,
Terwijl hij zich alléén beklaagt.

Thans, Nederlandsche Kunstgenooten!
Thans is het oog op u gerigt.
En u gekweten van uw pligt. :
Adressen door u rondgezonden,
Waarin gij uw verlangen meldt;
Er worden nog patroons gevonden,
Die weten, waar de schoen u knelt.

Elk regtgeaard patroon zal wis uw pogen schragen,
Waardoor gij ’t doel bereikt, voor uwen stand zoo schoon,
Als ge op gepaste wijs uw zaak weet voor te dragen,
Dat gij alleen dit wenscht:

Te werken voor meer loon
