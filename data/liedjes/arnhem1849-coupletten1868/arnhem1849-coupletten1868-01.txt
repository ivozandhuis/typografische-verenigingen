Leve Neêrlandsch Typographen-Bond! 

Hij, dien de borst van vrijheid gloeit,
Die gruwt van al wat slavisch boeit;
Die ’t heil der menschheid gaat aan 't hart,
En daarvoor ’t dreigendst spook zelfs tart;
Hij zingt met mij uit hart en mond:
Leefl Neêrlandsch Typographenbond!

Die elk despoot verafschuwt, haat,
En elke middeneeuwsche daad
Van zedelijken dwang veracht,
Al schuilt zij in humanen vacht, 
Hij roept: — want zeker riekt hij lont -
Leef! Neêrlandsch Typographenbond!

Hij, die de draaijerij verguist,
Bij wien steeds Zeeuwsche rondheid huist
Die nimmer zwijgt om gunst of geld,
Maar steeds zijn waar gevoelen meldt;
Wat hem ook dreigt, hij zingt vrij, rond:
Leef! Neêrlandsch Typographenbond !

Die met de vrees voor menschen spot,
„Geen andre kent dan die voor God;
Niet blindlings volgt, maar eerst bedenkt,
Of het zijn waarde als mensch ook krenkt:
Hij juicht gewis uit hart en mond:
Leef! Neêrlandsch Typographenbond!

Hij, die ‘t betreurt, dat ’t vak verkwijnt,
Door concurrentie: ondermijnd;
Elk middel tot verbeetring schraagt,
Omdat hij d’ eernaam „mensch” nog draagt;
Hij juicht met mij uit hart en mond:
Leef! Neêrlandsch Typographenbond!

Die al, wat ’t vak terug doet gaan, —
Als: drukkerijen vol gelaân
Met ’t groenste goed, de school ontlokt,
Wat vele brekebeenen fokt; — 
Met kracht weêrstaan wil, juicht met grond:
Leef! Neêrlandsch Typographenbond!

Hij, die het heil des werkmans zoekt,
Hem, die dat heil vertrapt, vervloekt;
Die ’t middel aangrijpt als een man,
Waardoor het lot verbeetren kan;
Hij juicht met mij uit hart en mond :
Leef! Neêrlandsch Typographenbond!

Hij, die door zuivre bril bespiedt,
Wat met den werkman soms geschiedt;
Verafschuwt, wordt hij met geweld,
Aan ketens, schijnbaar zacht, gekneld;
Die breken wil, hij juicht deez’ stond:
Leef! Neêrlandsch Typographenbond !

Die als een reedlijk mensch steeds leeft,
Naar zedelijke ontwikkling streeft;
En eigenwaarde kweekt en voedt
In ’t door de vrees gedrukt gemoed;
Hij juicht met mij uit hart en mond:
Leef! Neêrlandsch Typographenbond!

Hij, die den werkman bij het brood,
Ook vleesch gunt, dien het altijd stoot,
Dat juist hij, die dat ’t meest behoeft,
Altijd het minste daarvan proeft;
Hij juicht op ons zoo schoon verbond:
Leef! Neêrlandsch Typographenbond!

Hij, die met leed soms ziet en hoort
Hoe ’t eenigst middel wordt vermoord
Waardoor de typograaf in nood,
Bewaard wordt van den hongerdood;
Hij juicht met mij: God lof! deez’ stond
Leeft nog de Typographenbond.

Rampzalig werkman-egoïst,
Die ’t middel, dat hem vergewist,
Dat weldra beter lot hem wacht,
Door tijdlijke eigenbaat veracht;
De juichtoon schijnt hem ongegrond :
Leef! Neêrlandsch Typographenbond !

Hij is ’t, die zelf een galg zich bouwt,
Geen hem voorzeker eens berouwt;
Dan, als de strop, zijn halssieraad,
Wordt digtgehaald; en nu (te laat)
Vloeit ’t rogchlend, hoorbaar uit zijn mond:
Leef! Neêrlandsch T'ypographenbond!

Die hem, die van het zweet en bloed,
Des werkmans zich tot barstens voedt,
Gelijk stelt met elk wreed barbaar,
Die baadde in ’t bloed der maagdenschaar
Voor hem vergoten, juicht met grond :
Leef! Neêrlandsch Typographenbond !

Die wèl zijn pligt doet zoo ’t behoort,
Maar wien toch nooit de zweep bekoort;
Die fier met ons in ’t strijdperk treedt
Voor billijk regt, en wapens smeedt,
Door wet geiĳkt, hij juicht deez’ stond:
Leef! Neêrlandsch Typographenbond!

Hij, die steeds ware vriendschap kweekt,
Niet slechts die, waar de mond van spreekt;
Waar ’t noodig is, handtastlijk toont,
Dat broederschap in ’t harte woont;
Hij juicht op ons zoo schoon verbond:
Leef! Neêrlandsch Typographenbond !
