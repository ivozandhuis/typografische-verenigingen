Het kopperfeest

Komt, vult weêr de glazen
Met likeuren, punsch of wijn,
Laat ons klinken, drinken,
Lustig, vrolijk zijn,

Want zorg of treurigheid van geest,
Dat past niet bij een Kopperfeest;
Comediespel, en dans en zang,
Is hier alleen van aanbelang.
Komt, vult weêr de glazen, enz.

Deez’ dag wordt Coster de eer gebragt,
Met zang en vrolijkheid herdacht,
Hoe dat zijn vindingrijk verstand
De drukkunst schiep in Nederland.
Komt, vult weêr de glazen, enz.

Zie, hoe de Jan zijn kuiten rept,
Zoo lang ge bons ten beste hebt,
Maar, — biedt ze morgen hem eens gaan,
Hij laat je stevig nuchtren staan.
Komt, vult weêr de glazen, enz.

Dan brood met vleesch! (je watertandt?)
Ja, ja, ’t is hier Luilekkerland ;
Maar, — al wat men u heden biedt,
Dat krijgt gij alle dagen niet.

Kijk, kijk, zulke dagen,
Kwamen die wat veel in ’t jaar,
Men zag ons nog meerder
Vrolijk bij elkaêr.
