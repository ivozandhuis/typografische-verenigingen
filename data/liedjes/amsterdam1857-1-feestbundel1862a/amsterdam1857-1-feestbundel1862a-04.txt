Opwekking tot vriendschap

Broeders, tis nu reeds vijf jaren,
Dat wij op ons jaarlijksch feest
Vreugde en vriendschap zamen paren
In regt broederlijken geest;
Daarom zijt
Nu verblijd,
Dat ’t genot ons weêr kan streelen,
Wilt in deze vreugde deelen,
Zingt in chorus dus met mij:
Groeije en bloeij’ deez’ vriendenrij!

Laat tooneelspel ons vermaken,
Dat deez’ avond wordt verrigt,
Waardoor wij genoegen smaken.
En voldoen we aan orde en pligt,
Nu de vreugd
Ons verheugt;
Dan ook zullen w° hen, die werken,
In hun ijver steeds versterken.
Roept in chorus dus met mij:
Heil, werkende Ledenrij !

Wilt gij reine feestvreugd smaken,
Die, wanneer zij is voorbij,
Na ’t genot van zinvermaken,
Voor ’t berouw beveiligd zij,
Orde en pligt
Dan verrigt,
Dan kan men dien wellust vinden
Bij deez’ reeks van eonsgezinden.
Roept in chorus dus met mij:
Groeije en bloeij’ der Drukpers rij !

Zijn ons aller harten vatbaar
Voor de vriendschap en haar zoet,
Acht men haar als een onschatbaar,
Als een allerwenschlijkst goed,
Dan gewis
ls ’t niet mis,
Zullen wij een gloed ontsteken,
Die veel heil en nut zal kweeken.
Roept in chorus dus met mij:
Breid u uit, gij vriendenrij

Laat ons dan den band waarderen,
Die ons boeit met hart en zin,
En het nut der Drukpers eeren
Door opregten broedermin.
Weg dan haat,
Eigenbaat !
Laat hierop den wijn weêr vloeijen,
Lang moog’ Neérlands Drukpers bloeijen.
Leden, roept dus luid met mij:
Leve Neérlands Drukpers’ rij!
