Welkomstgroet aan den edelachtbaren heer Burgemeester

Wees welkom in deez’ Vriendenkring ,
Roemwaardig Burgervader!
Waar elk met blijdschap u ontving,
En dankb’re vreugd te gader;
Want waar men U ook ’t feestlied wijdt ,
Geen plek waar Gij zoo welkom zijt!

Zie hoe ons hart zich hier verheugt,
Hoe blij wij allen juichen,
En wees van onze gulle vreugd,
Een oogenblik getuigen,
Daar nog die vreugde wordt vergroot,
Nu ge ons uw vriend’lijk bijzijn boodt.

Schenk jaren nog uw hooge gunst
Aan Amstels Typographen ,
Dan ziet gewis de Boekdrukkunst
Haar ouden roem hier staven,
En keer ook telkens keer op keer,
Hier jaarlijks in ons midden weer!