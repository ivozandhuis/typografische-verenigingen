Costers vinding herdacht

Komt, Broeders, waarde Kunstgenooten !
Komt, zingen wij, verheugd van geest;
Wij toch, uit Neêrlandsch bloed gesproten,
Wij vieren vrolijk Kopperfeest.

Laat vrij nu de bocalen klinken,
Ter eer van 't feest, bij 't tiende jaar,
En wilt op ’t schoon verbond thans drinken,
Van deze blijde coster-schaar. 

Ja, ‘t is een vreugd, waar wij op roemen,
Die coster heeft voor ons beschikt!
Wij mogen ons zijn kind'ren noemen,
Die wand'len in zijn vindings-licht. 

Schoon vreemden ons dien vond benijder,
Op Hollands grond zag hij het licht;
Der vinding, die w' onz’ offers wijden!
Zij daar een Herezuil gesticht!

Ja, Haarlem, in uw oude wallen
Is 't zaad der Kunst ons neêrgelegd,
Laat dan uw juichtoon vrolijk schallen,
Gij, gij alleen hebt volle regt!

Heil, heil dus allen, door wier pogen,
De Boekdrukkunst haar glans vermeert;
Heil hen, die 't Kopperfeest verhoogen,
Heil elk, die nut en vreugd vereert!
