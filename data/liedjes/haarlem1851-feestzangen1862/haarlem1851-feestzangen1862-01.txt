Hulde aan de donateuren

Weder mag de dag verjaren,
Die ons reine vreugde biedt,
Edle Heeren! Vrouwenscharen !
Hoort het jublen van ons lied,
Ziet, ons spelen, hoort ons zingen
Met een vergenoegden geest.
Denkt dat zij, die U omringen
Vieren t vrolijk Kopperfeest.

Slaan wij al den zegen gade,
Die Gij ons gestaâg bereidt,
Hoe ge ons altijd vroeg en spade
Steeds U trouwe zorgen wijdt;
Ja, dan danken wij den Hemel,
Die U, tot beschermers gaf,
In dit nietig stofgewemel
Äan deez’ zijde van het graf.

Blijft steeds onvermoeid in 't zorgen,
Schenkt ons hulpe, schraagt de deugd,
Toont ons dit op elken morgen,
Steunt den zieken, geeft hun vreugd
Wil den Hemel ons verhooren,
Dan zij U, tot aan den dood,
Zulk een rein geluk beschoren
Als een sterfling ooit genoot.
