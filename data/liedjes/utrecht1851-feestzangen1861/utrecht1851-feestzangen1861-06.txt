Koppervreugde


Vrolijk, blijde Feestgenooten op Uw Kopperfeest!
Zingt en drinkt maar in het ronde, weest maar blij van geest.
Gij ziet hier lieve meisjes, het puikje uit de stad,
Uw vreugde klimt ten toppunt, zooals gij 't nimmer had;
Klinkt en zingt maar in het ronde, want wij mogen vrolijk zingen
Op het blijde Kopperfeest !

Ach, wat zou deez’ aarde wezen, moest zij zonder meisjes zijn ?
Geen vreugde was te smaken, zelfs bij koek of wijn !
Maar hier zijn lieve meisjes, en hier gaat alles rein,
Waar of men ’tdus ook zoeke, ‘t kan nergens beter zijn!
Klinkt en zingt maar in het ronde, want wij mogen vrolijk zingen
Op het blijde Kopperfeest!

Pers en zethaak mogen rusten; want wij vieren feest !
De schim van vader Louwtje maakt ons heden blij van geest!
En nu deez’ kring mag vieren haar tiende Kopperjaar !
Nu is de blijdschap grooter bij deze Coster-schaar !
Klinkt en zingt maar in het ronde, want wij mogen vrolijk zingen
Op het blijde Kopperfeest !

Komt nu, Kopper-Feestgenooten , neemt het glas eens in de hand,
En drinkt den bloei der Drukkunst in ons gansche Vaderland !
Maar Utrechtsch Costers-zonen ! gedenkt die bovenal!
En dat een reeks van jaren deez’ kring nog bloeijen zal!
Klinkt en zingt maar in het ronde, want wij mogen vrolijk zingen
Op het blijde Kopperfeest !

Daarom, lieve schoonen, die deez’ Kopperzaal versiert!
Helpt de vreugd vermeêren van het Feest dat men hier viert!
En danst met uwen Coster maar vrolijk hand aan hand,
Zóó viert men nergens feesten in heel ons Vaderland !
Klinkt en zingt maar in het ronde, want wij mogen vrolijk zingen
Op het blijde Kopperfeest !
