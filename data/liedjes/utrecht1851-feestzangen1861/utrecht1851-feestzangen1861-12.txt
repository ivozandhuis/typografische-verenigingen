Hulde aan coster

Komt, broeders! komt, en zingen wij
Een vrolijk vreugdelied,
Op ‘t feest van COSTER, vlug en blij,
Daar ‘t hart dit weêr geniet.
Komt, heffen wij een lofzang aan,
Der Boekdrukkunst ter eer.
Wat coster deed, is wél gedaan,
Het strekt zijn brein tot eer. 

Vergeten wij dien man toch niet!
Neen, wijden w’ hem dit feest.
Verheft zijn naam thans in dit lied,
Met een verrukten geest.
Heft aan, heft aan, o broederschaar !
Met opgeruimde borst,
Ja, zingt thans vrij, die met elkaâr
Naar zuivre kennis dorst. 

Hij was ’t, die ’t licht der aard’ ontstak
Door deze ed’le kunst.
Ja, waar ’t aan kennis ooit ontbrak,
Voorzag de boekdrukkunst,
Herdenken wij dit op dit feest
Mijn vrienden blij te moô.
En brengen wij met blijden geest,
Aan coster eere toe, 
