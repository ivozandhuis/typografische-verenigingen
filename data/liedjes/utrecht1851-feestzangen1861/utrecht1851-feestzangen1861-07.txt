Eere aan de meisjes

Op, Meisjes! met elkaâr,
Ter eer van ’t tiende jaar,
Thans mond en hart ontsloten;
Te treuren is geen zaak,
Maar zingen geeft vermaak
Zijt welkom, Feestgenooten!
Komt, jongens! pakt uw boutje,
Zingt met haar het lied van tral de la la la
Zij wordt misschien uw’ vrouwtje,
Doch, allereerst het woordje: „Ja!”

Getooid als eene Bruid!
Wat zien ze er vrolijk uit!
Hoe gloeijen hare wangen,
Hoe streelt haar reine vreugd!
Komt, zijn wij óók verheugd,
Tot haar dan onze zangen.
Komt, Jongens, enz.

Ja, lieve Meisjesschaar ,
Och, kijkt toch niet zoo raar,
Maar wilt thans vrolijk wezen,
Weest opgeruimd van geest,
Dat past hier op dit feest,
Uw schat wil u genezen.
Komt, Jongens! enz.

VAN LUNTEREN is de man,
Die u wat geven kan,
Om 't zuurzien te vergeten;
't Zij heete punch of wijn,
Opdat wij vrolijk zijn,
Of karbonaad te eten.
Komt, Jongens! enz.

De beurs van JAN gevuld,
En haar zeer net gekruld,
Ter eer van lieve Schoonen,
Danst zoo dan ongestoord,
Den ganschen nacht steeds voort,
Tot dat de rust u loonen.
Komt, Jongens! enz.

En, blijven we bij elkaâr,
Tot op een volgend jaar,
Moog’ elk weêr feest meê vieren ;
Ja, met vernieuwde kracht,
Zult gij weêr lief en zacht,
Het feest met ons versieren !
Komt, Jongens! enz.
