Voorzorg en Genoegen

Met open hart en open mond
Wordt hier de vreugd banden
De vriendschap heiligt dezen stond
Met opgeruimd gemoed.
Ter eer van U, geacht Bestuur’
Zij dit ons feestgetij.
Wij juichen in dit plegtig uur,
En zijn verheugd en blij!

De vriendschap heeft den band gesnoerd ,
Die ons te zaâm vereent;
En wat deez’ kring tot vreugde voert,
Zij ruimschoots ons verleend !
Het Eermetaal, aan u vereerd,
U, aller achting waard,
Toone u hoe 't hart de gunst waardeert ,
Dat gij nog bleeft gespaard.

Waar ons Genoegen ’t harte boeit
Vindt Voorzorg ‘t zaligst lot,
En door de reinste vreugde ontgloeid,
Smaakt men hier zoet genot.
't Besef, men zorgt voor gade en kroost ,
Streelt steeds der mannen hart ;
Dat denkbeeld schenkt den besten troost
Bij kommer, leed of smart.

Het feest, door broedren thans bereid ,
Ter eer van hun Bestuur
Zij dan dit vrolijk uur gewijd ,
Schenk’ zegen op den duur!
Uw ijver kroon’ het edel doel;
Waarnaar hier ieder streeft;
En eendragt sterke rein gevoel,
Dat ons vereenigd heeft !
