Feestzang

Waar 't streven naar een edel doel
Met geestdrift wordt volbragt,
Daar gloeit het bart van dankbaarheid,
Met telkens grooter kracht!
Dáár klinkt de juichtoon vrolijk rond,
Dáár wordt geluk verspreid,
En vrolijk stijgt uit hart en mond,
Een lied tot dankbaarheid.

Ja, zulk een lied past in dit uur
Ons allen, hier vergaârd;
't Wordt toegewijd aan ons Bestuur
En ‘t is die hulde waard,
Erkentelijkheid voor al het goed
Hier door hun hand gesticht
Ontgloeit en dringt ons vol gemoed
Want ’t danken is hier pligt!

Ontvangt den dank, dien 't hart u biedt
Voor zoo veel zorg en vlijt;
En o! versmaadt de hulde niet,
U dankbaar toegewijd.
Wij brengen ze u met blijden geest,
En opgeruimden zin,
En stellen op dit vrolijk Feest,
Voor u het Feestlied in.

VROUWEN:
Ook wij, wij heffen u ter eer,
Den blijden danktoon aan,
Men bant hier thans geen Vrouwtjes meer,
Wij mogen mede gaan.
Zoodra de Koppermaandag naakt ,
Klinkt ook ons vreugdelied;
Gij hebt hem tot een Feest gemaakt,
Dat waar genoegen biedt.

MANNEN:
O ja! gij deedt oneindig meer,
Tot welzijn van deez’ Kring ,
Die zelfs van Amstels Burgerheer
Een blijk van gunst ontving
Gìj hebt niet slechts iets goeds gesticht
Maar opgebouwd meteen,
En al dat werk met lust verrigt,
Tot heil van ‘t algemen

TE ZAAMEN:
Bij luid gejuich en bekerklank,
Weergalm het vreugdelied
Dat blij gevoel, dat warme dank,
U in dit Feestuur biedt
Ontvangt den danktoon, u gewijd ,
Bestuurdren van deez’ Kring !
En strekt nog lang door lust en vlijt,
Ons hier tot zegening.
