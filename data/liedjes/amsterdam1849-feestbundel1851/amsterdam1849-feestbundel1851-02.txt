De vriendschap

Hoe zoet is 't waar de vriendschap woont,
Zij is opregt van aard ;
Zij wordt met myrth en palm gekroond,
Haar glans is prijzenswaard.
Zij zet ons zaâm tot vreugde aan,
Wie wil haar’ invloed wederstaan ?
Geen mensch! geen mensch! geen mensch!

De vriendschap brengt ons in één zin,
Zij zet geen stuursch gelaat;
Zij is een zusje van de min,
Ook schuwt ze twist en haat.
De Medailles zijn dan uit dien geest,
En we juichen vrolijk op dit Feest,
Met zang! met zang! met zang!

O Vriendschap en gezelligheid!
Men vindt u nooit alleen;
Gij zelv' hebt deze eer bereid,
Gij bragt ons hier bijeen,
Elk roep’ dan vrij tot leniging:
Heil, heil zij deez’ Vereeniging!
O ja! o ja! o ja!

Elk neem’ zijn glaasje in de hand,
En bied’ zijn vriendschap aan;
Fey schenke ’t vol tot aan den rand,
‘t Kan er nu wel op staan.
Wij drinken ’t dan met blijdschap uit,
Dat niets de gulle vriendschap stuit’!

Geen stond! geen stond! geen stond!
