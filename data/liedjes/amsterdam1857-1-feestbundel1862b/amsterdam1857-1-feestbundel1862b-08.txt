De vriendschap

De vriendschap is de schoonste band,
Veredelt elk gevoel,
Die deugd, door God ons ingeplant,
Voert ons naar ’tschoonste doel!
Wat zoude toch ons leven zijn,
Blonk niet een zonnestraal,
Het ware dan slechts smart en pijn
Leed zonder perk of paal.

De vriendschap steunt vaak in verdriet,
Vertroost het minnend hart,
Ook waar zij d’ armoede offers biedt,
Of keert ín ’t huis der smart.
Ja, menig held op ’t vorlogsveld,
Gewond door ’s vijands staal,
Zag door de vriendschap zich hersteld
Of kreeg een zuil tot praal.

De vriendschap bindt de maatschappij
In ’t dierbaar vaderland,
Zet twist en tweedragt steeds aan zij,
Reikt vorst en volk de hand.
Ook kunst herleeft waar zij gebiedt,
Zij steunt Apollos-zoon.
Komt, zingen wij een dankbaar lied
Der vriendschap dan tot loon!

Dat lied weêrgalm’ hier in deez’ zaal!
O smoort de juichtoon niet!
't Gevoelend hart blijv’ niet van staal!
Als Vriendschap slechts gebiedt,
Dan zweeft men op naar hooger spheer,
Waar ’t eeuwig licht ons wacht;
Ook daar klinkt d’ echo immer weêr:
De vriendschap leidt tot magt!
