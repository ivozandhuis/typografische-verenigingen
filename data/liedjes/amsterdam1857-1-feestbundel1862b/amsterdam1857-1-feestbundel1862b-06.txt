Typographen-lied

Eens zag men in de Spaarnestad
Een groot genie verrijzen ;
Dat 't nakroost hem ook niet vergat,
Hiervan zijn de bewijzen.
Hij spreidde op de aard het grootste licht ;
Een standbeeld werd hem opgerigt.
Zijn naam zal eeuwig leven,
Zijn geest ons steeds omzweven.
Geen Tromp, de Ruijter, zelfs hoe groot,
Of welken held men noemt,
Geen die zoo veel als Coster bood,
Door zijne kunst beroemd.

En nu is het al zesd’half jaar,
Dat wij ons zaam vereenen,
Verkondigen de blijde maar,
Dat Coster is verschenen.
Veel vrienden, met ons hier vereend,
Zij zingen even welgemeend:
Zijn kroost moog’ blijven leven,
De voorspoed hen omgeven!
Lang leve Nebrlands Drukpers-bond ,
Zij stichte op aard veel nut,
Dat ze eenmaal nog haar doeleind vond,
Wenscht elk die haar thans stut.

Wij, broeders onder een banier!
Volijvrig zij ons s'reven.
Thans tokklen wij verheugd de lier,
Bij ’t schouwspel, ons gegeven ;
Maar hooger moet ons doelwit zijn :
De spruit, in d’ aanvang nog zoo klein,
Kan tot een boom eens groeijen ,
De drukpers moet meer bloeijen ,
Dat slechts vooruitgang ’t streven zij,
Vooruitgaan in het vak,
Vooruitgang in de maatschappij ,
Vooruitgaan in den zak.
