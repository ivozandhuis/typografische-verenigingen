Feestlied der boekdrukkunst

‘t Is weder feest voor Costers achterneven,
Ter eer van hem, die eens bij Haarlems vest,
Daar in dat woud, der aard het licht mogt geven,
Een kunst daar vond, die dorst naar kennis lescht.
’t Was Janszoon, wand’lend in die schoone dreven
Van Haarlems Hout, zijn lievling plek reeds vroeg;
Daar riep zijn geest een lichstraal in het leven,
Terwijl zijn hart van geestverrukking sloeg.

Hij hield een knipmes thans omhoog geheven,
Ontwaarde een beuk, en kiest dien voor zijn stand
Sneed uit de schors een letter naar het leven…
Zijn vinger grijpt .... ze ontvalt hem in het zand.
Maar ziet, wat doet van vreugdgevoel hem trillen?
Verrukking gloeit: weldra hem in het hart.
Hij vliegt naar huis, om ’t ongeduld te stillen,
En drukt de letter peinzend thans in 't zwart.

Ons Vaderland zag weldra zich herleven;
Ken lichtstraal blonk, want Costers groot genie
Riep Boekdrukkunst te Haarlem in het leven ;
't Verbaasd Euroop valt juichend op de knie.
Mogt Guttenberg zijn roem en eer belagen,
Het nageslacht brengt hulde aan zijnen vond
Ken eerzuil mag thans Costers beeldtnis dragen
Op Haarlems markt, waar eens zijn woonhuis stond,
