Ter eere der vrouwen

Hoezee! ons zesde zomerfeest
Verrukt elks hart en streelt den geest;
Door eendragtsband beveiligd, 
Wordt thans, ten blijk van liefde en trouw,
Het ware sieraad eener vrouw,
Dit lied aan haar geheiligd.

Wij zijn verheugd, wij zijn verblijd;
Als door uw tegenwoordigheid,
Ous uwe gunst mag blijken. 
Hoe had niet Adam zich verveeld,
Had Eva hem toen niet gestreeld
Toen ze aan zijn zij mogt prijken ! 

Ja, treedt een knaap ter wereld in,
Dan ’s moeder, baker, meid en min
Als door één zucht gedreven; 
Met troetelt hem met teedre hand
Ontwikkelt later ’t zwak verstand,
Triomf de vrouw zal leven! 

Ook ’t meisje dat den jongling boeit,
Maakt door de drift, die hem doorgloeit,
Hem boven ’t aardsch verheven, 
Ook zij verzoet, als echtgenoot,
Des uitverkoren lot en nood,
Hoezee! de vrouw zal leven! 