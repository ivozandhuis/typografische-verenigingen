Feestzang

Welkom, vrienden op dit feest,
Dat ons hier vergaarde;
Toont u los en vrij van geest,
Schat deez dag naar waarde;
Nu gij voor de eerste maal,
In de schoone Vliedzorgzaal,
Onder uwe vrinden, 
Vreugde tracht te vinden.

Is dit feest niet, als voorheen,
Door de Pers geregeld,
Maar door leden, groot en kleen,
Door hun geld bezegeld,
Toont nu, dat gij ook iets kunt,
Daar men op deez dag u gunt,
Alles in te spannen hi
Voor de grootsche plannen. 

Zoo zal deze dag gewis
Rijke vruchten dragen,
En men zal dan — naar ik gis —
Niemand hooren klagen.
Maar tevreen en blij van geest,
Na het sluiten van dit feest,
Rustig huiswaarts keeren
En deez dag steeds eeren.

Ja, dan zal deez vreugdedag
Nimmer ons vergallen,
Maar door vrolijkheid en lach
Immer ons bevallen;
Zoodat vriendschap, ware vreugd,
Hartlijkheid en eed’le deugd,
Onder ons moog wonen,
Onzen kring steeds kroonen.
