Aan de leden

Het is nog geen twee jaar geleên,
Dat wij als broeders zijn bijeen,
’k Hoop, niemand zal ’t berouwen.
Bewaart men hier èn orde èn rust,
Dan kunnen wij naar hartelust
Het Kopperfeest thans houên.

Zoo wenschen wij dan nu elkaêr,
Veel zegen in het nieuwe jaar,
Hier in de kas veel centen; 
Dan hoore men, als ’t boekjaar sluit,
Uit alle monden dit geluid:
„De kas geeft aardig renten!"

Voorts danken wij ’t geacht Bestuur,
Dat zich, men weet het, op den duur,
Heeft van zijn pligt gekweten;
Hij, die steeds daarop de oogen hield,
Is door dien dank gewis bezield,
En zal dit nooit vergeten.

Breekt dus het tijdstip weldra aan,
Dat men op nieuw zal kiezen gaan,
Van welvertrouwde leden,
Die men hier aan *t bestuur wil zien,
Kies dan toch even schrandre hiên,
Als het bestuur van heden.
